༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4791
17722
བོད་གྱི་སྨན་པ་རིམ་བྱོན་གྱི་རྣམ་ཐར་ཕྱོགས་བསྒྲིགས།
bod gyi sman pa rim byon gyi mnam thar phyogs bsgrigs
Author
བྱམས་པ་འཕྲིན་ལས།
byams pa phrin las
Descriptor
Original Publication
Place
pe cin
Publisher
mi rigs dpe skrun khang
2000
Date
Total Volumes
Current Volume of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
630+16
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2005



Gans-ljons gso rig bstan pa'i ñin byed rim byon gyi rnam thar phyogs...
LC Control Number: 95903952
Type of Material: Text (Book, Microform, Electronic, etc.)
Personal Name: Byams-pa-phrin-las.
Main Title: Gans-ljons gso rig bstan pa'i ñin byed rim byon gyi rnam thar phyogs bsgrigs /
Byams-pa-phrin-las kyi brtsams pa.
Variant Title: Chinese colophon title: Zang zu li dai ming yi lüe zhuan
Edition Information: Par thens 1.
Published/Created: Pe-cin : Mi rigs dpe skrun khan, 1990.
Description: 2, 6, 6, 462 p. : ill. ; 21 cm.
ISBN: 7105010460
Summary: Collective biographies of Tibetan Ayurvedic doctors.
Subjects: Physicians--China--Tibet--Biography.
Medical personnel, Ayurvedic--China--Tibet--Biography.
Medicine Ayurvedic.
Tibet (China)--Biography.
LC Classification: R604.A1 B9 1990
Overseas Acq. No.: LC-Tib-A95903952
Geog. Area Code: a-cc-ti
Quality Code: Icode



Tibetan Buddhist Resource Center
Shelf
ན།།
བྱམས་པ་ཕྲིན་ལས་ཀྱིས་བརྩམས། །
གངས་ལྗོངས་གསོ་རིག་བསྟན་པའི་ཉིན་བྱེད་
རེམ་ཉེན་ཡོད་ནི་ཐར་ཕྱོགས་བསྒྲིགས།



རྩོམ་པ་པོའི་སྐུ་པར།



གངས་ལྗོངས་གསོ་རིག་བསྟན་པའི་ཧིན་བྱེད་
རིམ་བྱོན་གྱི་ནི་ཐར་ཕྱོགས་བསྒྲིགས།
བྱམས་པ་ཕྲིན་ལས་ཀྱིས་བརྩམས།
མི་རིགས་དཔེ་སྐྲུན་ཁང་།



图书在版编目(CIP)数据
藏族历代名医略传:藏文/强巴赤列编著,-2 版,
北京:
民族出版社,2000.5
ISBN 7-105-03876-4
I,藏...II.强... ,藏族一少数民族医生-评传-
藏语 N. K826.2
中国版本图书馆 CIP数据核字(2000)第22745号
民族出版社出版发行
(北京市和平里北街14号邮编100013)
民族出版微机照排迪鑫印刷厂印刷
各地新华书店经销
1990年11月第1版
2000年5月第2版 2000年5月第1次印刷
开本:850×1168 1/32 印张:20.625
印数:3500-6500 册 定价:32.00
本书如有印装质量问题,请与本社藏文发行科联系退还
(总编室电话:64212794;发行科电话:64234411-6509)



ཀུན་ནན་
འAs/185338
+ 1
ཀའུ་
**ki
ཅང་
ས་
གཡུ་ཐོག་རྙིང་མ་ཡོན་ཏན་མགོན་པོ། །



བ་དང་བད་ཀན་
གཡུ་ཐོག་གསར་མ་ཡོན་ཏན་མགོན་པོ།



སྡེ་སྲིད་སངས་རྒྱས་རྒྱ་མཚོ།



# ༢
།
མཁས་དབང་མཁྱེན་རབ་ནོར་བུ།



པར་གཞི་དང་པོའི་དཔེ་བསྐྲུན་གསལ་བཤད།
གངས་ལྗོངས་གསོ་རིག་བསྟན་པའི་ཉིན་བྱེད་རིམ་བྱོན་གྱི་རྣམ་ཐར་་་་་
ཕྱོགས་བསྒྲིགས་ཞེས་བྱ་བ་འདི་ནི་བོད་ལྗོངས་འཕྲོད་བསྟེན་ཐིང་གི་ཐིང་ཀྲུང་
གཞོན་པ་དང༌། བོད་ལྗོངས་སྨན་རྩིས་ཁང་གི་ཡོན་ཀྲང་། རྒྱལ་ཡོངས་སུ་
གྲགས་པའི་མཁས་དབང་ཆེན་པོ་བྱམས་པ་ཕྲིན་ལས་མཆོག་གིས་རྩོམ་ སྒྲིག་་་
མཛད་པ་ཞིག་ཡིན་ཞིང༌། ཁོང་གིས་བོད་ཀྱི་གསོ་རིག་འབྱུང་ཁུངས་མི་བརླག་
པ་དང་སྔོན་བྱོན་འཚོ་བྱེད་མཁས་པ་རྣམས་ཀྱི་མཛད་རྗེས་བླ་ན་འཕགས་པ་
རྣམས་མི་རབས་ནས་མི་རབས་བར་བརྒྱུད་སྤྲོད་ཐུབ་པ། ཕྱིན་ཆད་མི་རིགས་
ཀྱི་རིག་གནས་སྤྱི་དང་ཡང་སྒོས་གསོ་དཔྱད་རིག་པ་འདི་དག་ལུས་ཅན་ཀུན་གྱི་
ཕན་བདེའི་འབྱུང་གནས་དམ་པར་ཡུན་ནས་ཡུན་དུ་གནས་པ་བཅས་ཀྱི་ཆེད་དུ་
ལྷག་པའི་ཀུན་སློང་གིས་རྩོམ་སྒྲིག་མཛད་པ་རེད། །
དེབ་འདིའི་ནང་དུས་ སྐབས་གང་དང་གང་གི་དུས་སུ་བོད་ལ་སྨན་པ་
མཁས་པ་སུ་བྱོན་དང་། མཁས་མཆོག་དེ་དག་གི་བླ་ན་མེད་པའི་མཛད་རྗེས།
སྨན་གཞུང་རབ་འབྱམས་རྒྱ་མཚོ་བགྲང་ལས་འདས་པ་སོགས་ངོ་སྤྲོད་ཞིབ་རྒྱས་
གནང་འདུག །
སྔ་མོ་གཉའ་ཁྲི་བཙན་པོའི་གོང་དང་དེ་རྗེས་དུས་རབས་ སོ་ སོར་སྨན་
དཔྱད་ཡར་རྒྱས་ཇི་བྱུང་སྐོར་རྣམས་ངག་ ཐོག་དང་སློབ་དཔོན་གོང་མས་་་་་་
བརྩམས་པའི་ཁོག་འབུགས་མང་པོར་གཞི་བཅོལ་དང༌། སྨན་གཞུང་བྲིས་མ་
རྩ་ཆེན་སོགས་དཔྱད་གཞིའི་ཡིག་ཆ་མང་པོར་གཟིགས་ཞིབ་གནང་ཐོག་རང་



བློས་གང་གྲུབ་ཀྱིས་དཔྱད་བསྡུར་མཛད་དེ་ཞང་ཞུང་དྲང་སྲོང་དཔྱད་བུ་ཁྲི་ཤེས་
དང་སྨན་པ་དུང་གི་ཐོར་ཅོག་ཅན་ནས་གཡུ་ཐོག་ཡོན་ཏན་མགོན་པོ་གསར་རྙིང་
དང་། རྒྱལ་བ་ལྔ་པ་ཆེན་པོ། སྡེ་སྲིད་སངས་རྒྱས་རྒྱ་མཚོ། མཁས་དབང་
མཁྱེན་རབ་ནོར་བུ་སོགས་སྔོན་བྱོན་མཁས་དབང་དམ་པ་དང་། ད་ལྟའི་འཚོ་
གཞེས་སྨན་རམས་པ། རྒྱ་གར་རྒྱ་ནག་སྟོད་ཕྱོགས་བཅས་མཐའ་བཞི་ནས་
ཕེབས་པའི་སྨན་པ་མཁས་ཆེན་བཅས་པ་བརྒྱ་དང་ཉེར་གསུམ་སོ་སོའི་རིགས་
རུས་ ཆོ་ འབྲང་ དང་། བླ་ རྒྱུད། རིགས་ རྒྱུད། སྨན་ དཔྱད་ ལག་ རྩལ།
སྨན་གཞུང་གསུང་འབུམ། ནད་རིགས་མི་འདྲ་བར་བཅོས་ཐབས་མི་འདྲ་བ།
མན་ངག་གདམས་པ། སྨན་དཔྱད་དགོངས་པ་སོགས་གཞན་ལ་མེད་པའི་
ཁྱད་ཆོས་ངོ་མཚར་ཅན་གཅིག་ལས་གཅིག་ལྷག་ཚུལ་དང་། གསོ་དཔྱད་ཀྱི་
རིགས་པའི་གཞུང་ལུགས་དང་ལག་ལེན་ཐད་གོང་འཕེལ་བྱུང་ལུགས་བྱུང་་་་་
སྟངས་སོགས་གསལ་འགོད་གནང་འདུག་པས། བོད་ཀྱི་གསོ་རིག་གསར་་་་
གཏོད་དང་གོང་འཕེལ་མཛད་མཁན་རྣམས་ཀྱི་མཚན་སྙན་དང་མཛད་རྗེས་མི་
ཚོའི་སེམས་ལ་ཇི་སྲིད་འཁོར་བ་མ་སྟོངས་བར་ཉམས་པ་མེད་པར་གནས་ངེས་
ཡིན། །
དེབ་འདི་ནི་གསོ་རིག་དང་བོད་ཀྱི་རིག་གཞུང་གཞན་ལ་ཞིབ་འཇུག་བྱེད་
རྒྱུར་རིན་ཐང་ཆེན་པོ་ལྡན་པ་མ་ཟད། ཀློག་པ་པོ་རྣམས་ལ་བོད་གངས་ཅན་
ལྗོངས་ཀྱི་གསོ་བ་རིག་པ་འདི་ཉིད་ལ་ལོ་ཉིས་སྟོང་ལྷག་གི་ལོ་རྒྱུས་མཆིས་པ་ཤེས་
རྟོགས་ཡོང་བ་དང་མཁས་དབང་རྣམས་ཀྱི་སྤྱོད་བཟང་ལ་སློབ་སྦྱོང་གནང་རྒྱུར་
འཕྲལ་ཕུགས་ཚང་མར་ཕན་ཐོགས་ཆེན་པོ་ཡོང་བ་འདུག་གོ །
མི་རིགས་དཔེ་སྐྲུན་ཁང་ནས།
1990ལོར།



པར་གཞི་གཉིས་པའི་དཔེ་སྐྲུན་གསལ་བཤད།
གངས་ལྗོངས་གསོ་རིག་བསྟན་པའི་ཉིན་བྱེད་རིམ་བྱོན་གྱི་རྣམ་ཐར་
ཕྲེང་བར་སྦྲེལ་བའི་གསུང་རྩོམ་འདི་ཉིད་སྤྱི་ལོ་1990ལོར་པར་གཞི་དང་པོ་དཔེ་
སྐྲུན་བྱས་པ་ལ་རྒྱ་ཆེའི་ཀློག་པ་པོ་རྣམས་ཀྱིས་དགའ་བསུ་ཐོབ་ཅིང་། སྔ་ས་
ནས་བཙོང་ཚར་སྟེ་མཁོ་ཆེར་གྱུར་ཡོད། དེར་བརྟེན་རྩོམ་པ་པོས་ད་ལྟ་འཚོ་
ཞིང་བཞེས་པ་ཚུད་པའི་གསོ་རིག་མཁས་དབང་སུམ་ཅུ་ལྷག་ཙམ་གྱི་རྣམ་ཐར་ཁ་
སྐོང་མཛད་དེ་པར་གཞི་གཉིས་པ་འདི་ཉིད་བསྒྲིགས་ཤིང་དཔེ་སྐྲུན་བྱས་ཏེ་ཀློག་
པ་པོ་རྣམས་ལ་ཕུལ་བ་ལགས། །
མི་རིགས་དཔེ་སྐྲུན་ཁང་ནས།
2000ལོའི་ཟླ་5པར།



བL
，
བ................
དཀར་ཆག
ཤོག་ངོས།
འགོ་བརྗོད། .........
1 དྲང་སྲོང་དཔྱད་བུ་ཁྲི་ཤེས། ། •................................ 7
2 སྨན་པ་དུང་གི་ཐོར་ཅོག་ཅན།
3 འ་ཞའི་སྨན་པ།
4 ཧྭ་ཤང་མཧཱ་དེ་ཝ།
5 ཧན་ཝན་ཧད། .....................................
6 བྷ་ར་དྷ་ཛ། ...............
7ག་ལེས་ནོས། .......................................
8 དྷརྨ་ཀོ་ཥ། ..................
9 ཧྭ་ཤང་མཧཱ་ཡ་ན། ....................…...............
10 རྒྱལ་པོའི་བླ་སྨན་དགུ…................ •…...............
11 སྤྲུལ་པའི་སྲས་གསུམ། །
12 ཙན་པ་ཤི་ལ་ཧ། །
13 སྟོང་གསུམ་གང་བ། །
14 སློབ་དཔོན་པདྨ་འབྱུང་གནས། །
15 བི་རོ་ཙ་ན། ............ •................
16 བོད་སྨན་མཁས་པ་མི་དགུ། །
17 གཡུ་ཐོག་རྙིང་མ་ཡོན་ཏན་མགོན་པོ། ...............



• •
• • 84
• • • •
• • • ••• •
92
...•
99
18 བི་མ་ལ་མི་ཏྲ། ............
19 གཏེར་སྟོན་རྡོར་འབུམ་ཆོས་ཀྱི་གྲགས་པ། •..............
20 ཇོ་བོ་རྗེ་དཔལ་ལྡན་ཨ་ཏི་ཤ། ...
21 ལོ་ཆེན་རིན་ཆེན་བཟང་པོ། .............................. 95
22 གཏེར་སྟོན་གྲ་པ་མངོན་ཤེས། ...
23 ཞང་གཟི་བརྗིད་འབར། .........
•• • ཟ• 101
24 སྟོད་སྟོན་དཀོན་ཅོག་སྐྱབས། ................….........
25 དབུས་པ་དར་གྲགས།
• • • •བ• 106
26 མཉམ་མེད་དྭགས་པོ་ལྷ་རྗེ། །
• • • • • ••• • • • 108
27 དགེ་སྦྱོང་པྲ་བྷ་རཏྣ།
•......... 112
28 གཏེར་སྟོན་དབོན་གསས་ཁྱུང་རྒོད། ......….........
29 ཨ་ཡ་བོན་པོ་ལྷ་འབུམ། ..…....
• • ... 117
30 གཏེར་སྟོན་ཀུ་ས་སྨན་པ། .............................. 119
31 བྷ་རོ་ཕྱག་རྡུམ། .....
• 121
32 གཡུ་ཐོག་གསར་མ་ཡོན་ཏན་མགོན་པོ། ...….............
33 སུམ་སྟོན་ཆེན་པོ་ཡེ་ཤེས་གཟུངས། ..............…...…..
34 གཡུ་ཐོག་བཀྲ་ཤིས་མགོན། ..……...........
35 འཁྲུལ་ཞིག་སྨན་པ། ................................. 136
36 རྒྱལ་མཚན་དཔལ་བཟང་། ......
139
37 མངའ་བདག་ཉང་རལ་པ་ཅན། ....................... 142
38 རྗེ་བཙུན་གྲགས་པ་རྒྱལ་མཚན།
144
39 ས་སྐྱ་པཎྜི་ཏ་ཀུན་དགའ་རྒྱལ་མཚན།
147
40 བཅོམ་ལྡན་རིག་རལ།
••བ བ བ བ བ བ བ བ བ བ བ•• 150
41 ཀརྨ་པ་རང་བྱུང་རྡོ་རྗེ།
133
•
• 151



42 གཏེར་སྟོན་ར་མོ་ཤེལ་སྨན།
• • • • • 153
43 གཏེར་སྟོན་གུ་རུ་ཆོས་ཀྱི་དབང་ཕྱུག ། .................. 155
44 བྱར་རོང་ཨེ་ཡི་སྨན་པ། །
160
45 སྐལ་ལྡན་བྱིས་པ། ...................... ..…......... 162
46 བུ་སྟོན་རིན་ཆེན་གྲུབ། .........
...• 164
47 གྲུབ་ཆེན་ཨུ་རྒྱན་པ། .................................
48 ལྷ་རྗེ་དགེ་བ་འབུམ། ................................
49 གྲུབ་ཐོབ་ཐང་སྟོང་རྒྱལ་པོ། ............................
50 བྲང་ཏི་འཇམ་དཔལ་བཟང་པོ།
51 བྲང་ཏི་རྒྱལ་བ་བཟང་པོ།
176
52 བྲང་ཏི་དཔལ་ལྡན་འཚོ་བྱེད། ........................ 177
53 བྲང་ཏི་དཔལ་ལྡན་རྒྱལ་མཚན།
• •• • • • 179
54 བོ་དོང་ཕྱོགས་ལས་རྣམ་རྒྱལ།
•...............
བ• •-• • 180
55 རྒྱལ་བ་ཙོང་ཁ་པ། ...........
56 བྱང་པ་རྣམ་རྒྱལ་གྲགས་བཟང་། །
189
57 མིའི་ཉི་མ་མཐོང་བ་དོན་ལྡན། ......................... 193
58 ལྷ་བཙུན་བཀྲ་ཤིས་དཔལ་བཟང་།
196
59 བསོད་ནམས་ཡེ་ཤེས་རྒྱལ་མཚན། ། ..................... 197
60 འབྲོང་རྩེ་ལྷ་བཙུན་རིན་ཆེན་རྒྱ་མཚོ། །
199
61 གཏེར་སྟོན་རཏྣ་གླིང་པ། .......
62 སྟག་ཚང་ལོ་ཙཱ་བ་ཤེས་རབ་རིན་ཆེན།
• • •• 205
63 དཔའ་བོ་གཙུག་ལག་ཕྲེང་བ། ........ • • ཟབ• 207
64 དཔོན་ཆེན་བསོད་ནམས་རིན་ཆེན། ། ................
• • •• 209
65 ཟུར་མཁར་མཉམ་ཉིད་རྡོ་རྗེ།
215
•••• • • 184
•
• •••
• ••• •
203



.
.
，
，，
་
66 ཕྲག་དབོན་བསོད་ནམས་བཀྲ་ཤིས།
• •བ• 219
67 སྐྱེམ་པ་ཚེ་དབང་། ..…......
220
68 བྱར་པོ་པཎ་ཆེན་རྡོ་རྗེ་ཕ་ལམ། .................. 223
69 ཟུར་མཁར་བློ་གྲོས་རྒྱལ་པོ། ..…............
226
70 སྐ་བ་ཤཱཀྱ་དབང་ཕྱུག .............................. 230
71 གོང་སྨན་དཀོན་ཅོག་བདེ་ལེགས། །
233
72 གོང་སྨན་དཀོན་མཆོག་འཕན་དར། །
235
73 སྦུར་ཚོ་བ་ཡོན་ཏན་རྒྱ་མཚོ། །
248
74 ཚ་རོང་དཔལ་ལྡན་རྒྱལ་མཚན། ། •....................
... 255
75 དབོན་པོ་ནམ་མཁའ་བདེ་ལེགས། ..................... 265
76 མངའ་རིས་འཚོ་བྱེད་ཆོས་སྐྱོང་དཔལ་བཟང་།
268
77 གཏེར་སྟོན་ལས་འཕྲོ་གླིང་པ། •.........
273
78 ལེགས་གྲུབ་དཔལ། ...
277
79 ལྷུན་སྡིངས་བདུད་རྩི་འགྱུར་མེད།
..................
80 ལྷུན་སྡིངས་རྣམ་རྒྱལ་རྡོ་རྗེ། ....
281
81 བདེ་ཆོས་སྨན་པ་རནྣའི་མིང་ཅན། ...
82 བོད་མཁས་པ་མི་ཕམ་དགེ་ལེགས་རྣམ་རྒྱལ། ............
83 འཚོ་བྱེད་བློ་གྲོས་བརྟན་པའམ་རིན་སྡིངས་
བློ་བཟང་རྒྱ་མཚོ།
292
84 བྱང་ངོས་ནང་སོ་དར་རྒྱས། ....................…...
85 རྒྱལ་བ་ལྔ་པ་ཆེན་པོ། .................…............ 300
86 ཉི་ཐང་སྨན་མཁྱེན་བློ་བཟང་རྒྱ་མཚོ། ............... ཟབ• 306
87 གཏེར་བདག་གླིང་པ། .................................
88 དར་མོ་སྨན་རམས་པ་བློ་བཟང་ཆོས་གྲགས། ............
279
• • • • • • • 284
。
。
。
295



•
•。
。
328
99 རྣམ་གླིང་པཎ་ཆེན་དཀོན་ཅོག་ཆོས་གྲགས། ............ 320
90 སྡེ་སྲིད་སངས་རྒྱས་རྒྱ་མཚོ། .................. 323
91 ཆགས་པ་ཆོས་འཕེལ། ...............
92 ཚེ་རིག་འཛིན་པ་ངག་དབང་སངས་རྒྱས་
དཔལ་བཟང་། .......................... • 336
93 རིག་འཛིན་ཆེན་པོ་ངག་དབང་འཇམ་དཔལ། ............ • 339
94 སྡེ་དགེ་བསྟན་པ་ཚེ་རིང་། ། • •་བ•བ བ་.............. 342
95 ཀོང་རོང་སྨན་བླ་དོན་གྲུབ། ....
• 345
96 ཆུ་བཟང་སྐུ་ཕྲེང་དང་པོ་རྣམ་རྒྱལ་དཔལ་འབྱོར། ......... 350
97 ཆུ་བཟང་བློ་བཟང་བསྟན་པའི་རྒྱལ་མཚན། ............ 351
98 སུམ་པ་ཡེ་ཤེས་དཔལ་འབྱོར། ........................ 354
97 ཟི་ན་ངག་དབང་ཚུལ་ཁྲིམས་དར་རྒྱས། .................. 357
100 བླ་སྨན་ཆེན་པོ་ཐབས་མཁས་པ། ..................
101 གཙང་སྨན་ཡེ་ཤེས་བཟང་པོ། ........................ 362
102 འབྲི་གུང་ཆོས་གྲགས། .......................…..... 367
103 དཀོན་མཆོག་འགྲོ་ཕན་དབང་པོ། .....................
104 དཔོན་ཚང་ཡེ་ཤེས། །
105 སི་ཏུ་ཆོས་ཀྱི་འབྱུང་གནས། ......་
377
106 དེའུ་དམར་བསྟན་འཛིན་ཕུན་ཚོགས། །
381
107 ཀརྨ་ངེས་ལེགས་བསྟན་འཛིན། .................... 386
108 ཀརྨ་ངེས་དོན་བསྟན་འཛིན་འཕྲིན་ལས་རབ་རྒྱས། ...... 390
109 འཇམ་དབྱངས་མཁྱེན་བརྩེའི་དབང་པོ། །
110 ཀོང་སྤྲུལ་ཡོན་ཏན་རྒྱ་མཚོ། ....
111 མི་ཕམ་རྣམ་རྒྱལ་རྒྱ་མཚོ།
401
•
359
37o
• •• •• • • ཟ
373
• • • • ཟ
396



......•，435
112 འོ་རྫོང་བློ་བཟང་སྦྱིན་པ། ............................ 404
113 མགོ་ལོག་སྨན་པ་སྟག་བླ་ནོར་བུ། ...…..........…..….. 408
114 བླ་སྨན་ཨུ་རྒྱན་བསྟན་འཛིན་རྒྱ་མཚོ། ། ................. 410
115 བླ་སྨན་བྱ་སྦུག་པ་དམ་ཆོས་དཔལ་ལྡན། ............... 414
116 ཀརྨ་འཇིགས་མེད་ཆོས་ཀྱི་སེངྒེ་། ། •........ ............ 418
117 འཚོ་བྱེད་རྡོ་རྗེ་རྒྱལ་མཚན། ..............…........…….. 423
118 བཀྲས་ཁང་བྱམས་པ་ཐུབ་དབང་། .................. 428
119 མཁས་དབང་མཁྱེན་རབ་ནོར་བུ། ......
120 ཐུགས་སྲས་ཐུབ་བསྟན་ལྷུན་གྲུབ། .....................
121 ལྕགས་པོ་རིའི་དགེ་རྒན་སྐལ་བཟང་ལེགས་བཤད། ......
122 མཁས་དབང་ངག་དབང་ཆོས་གྲགས། ། •-• •.. བ•• •-• ••• 454
123 སྨན་པ་མཁས་ཅན་དབྱངས་ཅན་ལྷ་མོ། •-• • •• •བ• •• 458
124 རྒྱ་ཡེ་བློ་བཟང་ཉི་མ། .......
•...........
125 ཡེ་ཤེས་རྒྱ་མཚོ། །
126 སྐལ་བཟང་རྒྱ་མཚོ། .................
• • ཟ• 473
127 སྨན་རམས་པ་ཆེན་པོ་ཚུལ་ཁྲིམས་རྒྱ་མཚོ། ............
128 འཇམ་དབྱངས་མཁྱེན་རབ་རྒྱ་མཚོ། •................. 483
129 བསྟན་པ་རྒྱ་མཚོ། .................................... 488
130 པོ་ཧྲི་སྨན་རམས་པ་ཐུབ་བསྟན་རྣམ་རྒྱལ། ... 494
131 སངས་ཁོ། ...........
598
132 བསྟན་འཛིན་དོན་གྲུབ། ..............................
133 ཚུལ་ཁྲིམས་རྒྱ་མཚོ།
བ.... 503
134 པད་མ་བསྟན་འཛིན། ..............................
135 བློ་བཟང་བསྟན་པ། །
• -• • 509
བ.. 467
。。
。
。



518
522
....
.
• •
，
• • • • • 551
=
=
，，
，
136 ཐུབ་བསྟན་ཚེ་རིང་། ..............
• 513
137 ཀུན་དགའ་ཕུན་ཚོགས། ....…...........….........
138 མཁན་ཆེན་མཁྱེན་བརྩེ་ནོར་བུ། ....................
139 ཚུལ་ཁྲིམས་རྒྱལ་མཚན། ། •....བ བ་....….................
• 525
140 ཡེ་ཤེས་རྒྱལ་མཚན། །
• • •••• 533
141 ཀརྨ་ཆོས་འཕེལ། .................................... 542
142 མི་ཕམ་ཡེ་ཤེས།
.................
143 བསྟན་འཛིན་དབང་གྲགས།། ••• •..............• • • • 554
144 བྱམས་འཕྲིན་ལས།
•.. 557
145 བསམ་གཏན། .................................... 561
146 བསྟན་འཛིན་ཕུན་ཚོགས། •.......................
147 པད་མ་རྒྱ་མཚོ།
578
158 པད་མ་རིག་འཛིན།
588
149 སྤྱི་འདུལ། ........................................ 593
150 ཚེ་རིང་རྡོ་རྗེ། .....................................
151 བསྟན་པ་དབང་གྲགས། །
152 འཇམ་དབྱངས་ལྷུན་གྲུབ།
•..•• • 613
153 སྐལ་བཟང་ཕུན་ཚོགས། ....................……........
154 བསྟན་འཛིན་བཀྲ་ཤིས། .........…........…...........
155 འབྲུ་ལ་དབང་རྒྱལ། །
• • • • • • • •• 623
མཇུག་དོན། .....…...
རྩོམ་པ་པོའི་ལོ་རྒྱུས་མདོར་བསྡུས།
•
。
་
，，
• •
•
•
•
• • •
625



འགོ་བརྗོད།
ཨོཾ་བདེ་ལེགས་སུ་གྱུར་ཅིག །
ཐུགས་བསྐྱེད་རྣམ་དག་ཀུན་གསལ་ངོས་བཞིན་མཐའ་ཞེས་བརྗོད་པའི་
ཡུལ་ལས་འདས་གྱུར་ཅིང་། །
ཐུགས་བརྩེས་འགྲོ་ཀུན་བུ་གཅིག་ལྟར་གཟིགས་ཕན་བདེའི་འོད་སྣང་
རབ་འཆང་རྒྱུ་སྐར་ཕྲེང་བའི་དབུས། །
ཐུགས་བཞེད་དགེ་མཚན་ཆ་ཤས་ཡོངས་གང་མི་ཟད་དུ་ཁའི སྨག་
རུམ་མཐར་མཛད་བསིལ་ཟེར་ཅན། །
ཐུགས་རྗེས་ཚེ་རིག་ཀུ་མུད་བཞད་མཛད་སྨན་པ་ཆེ་མཆོག་བླ་ན་མེད་
ལ་གུས་ཕྱག་འཚལ། །
གསོ་དཔྱད་སྨན་གྱི་བདུད་རྩིའི་ཟེགས་མས་ལུས་ཅན་ཚེ་རིང་ཆོས་
ནོར་བདེ་བའི་རྐང་འཐུང་རྒྱས། །
གསོ་བའི་ཐབས་ཀྱི་གཞུང་ལུགས་དམ་པས་ནད་མེད་ལང་ཚོའི་འབྲས་
བཟང་དུད་པའི་འཁུར་དང་ལྡན། །
གསོ་ཚུལ་ལག་ལེན་མི་ཟད་གཏེར་གྱིས་འགྲོ་ཀུན་ཕན་བདེའི་སྒོ་འཕར་
བརྒྱ་ཕྲག་འབྱེད་མཁས་པ། །
གསོ་རིག་རྒྱུད་བཞི་ཡོངས་འདུའི་དབང་པོས་རྣམ་པ་ཀུན་ཏུ་དགེ་
ལེགས་འདོད་རྒུའི་དཔལ་སྩོལ་ཅིག །



གངས་ཅན་གསོ་དཔྱད་བསྟན་པའི་སྒྲོན་མེ་ཉི་ཟླའི་འོད་ཀྱི་སྣང་བ་
ཅན། །
གངས་ལྗོངས་འགྲོ་ལ་བརྩེ་བས་ཉེར་གཟིགས་འཛུམ་པའི་ཞལ་སྐྱིན་
ལྷམ་མེ་བ། །
གངས་རིའི་ལྗོངས་འདིར་བོད་སྨན་ཡོངས་ཀྱི་གཙུག་རྒྱུན་གཡུ་ཐོག་
ཡོན་ཏན་མགོན། །
གངས་ཀྱི་སེངྒེའི་རྣམ་པ་ལྟར་བརྗིད་ཚེ་རབས་ཀུན་ཏུ་སྤྱི་བོས་
མཆོད།
སྒྲ་ཚད་བཟོ་དང་གསོ་དཔྱད་ལ་སོགས་མཐའ་ཡས་ཤེས་བྱའི་གནས་
ཀུན་གཟིགས། །
དོན་གྱི་པཎ་ཆེན་འཇིག་རྟེན་མིག་གཅིག་མཁྱེན་དཔྱོད་ནམ་མཁའི་
མཐའ་དང་མཉམ། །
མན་ངག་རྒྱ་མཚོའི་ལྷའི་རྗེ་ཞེས་པའི་མཚན་སྙན་ཡོངས་སུ་གྲགས་པ་
ཡི། །
བི་རོ་ཙ་ནའམ་རྣམ་པར་སྣང་མཛད་མཆོག་ལ་གུས་པས་རབ་འདུད་
གུ་གེའི་ཆ་སྙུང་ཝཾ་རྣར་སྐུ་འཁྲུངས་ཤིང༌། །
འཕགས་ཡུལ་པཎ་ཆེན་དུ་མའི་ཞབས་ལ་གཏུགས། །
ཡན་ལག་བརྒྱད་དང་འགྲེལ་པ་ཟླ་ཟེར་སོགས། །
ལྗོངས་འདིར་སྤེལ་མཛད་རིན་ཆེན་བཟང་པོ་རྒྱལ། །



བྱང་ཆུབ་སེམས་ཀྱི་གྲུ་ཆེན་ལེགས་བསྡམས་ཤིང་། །
གཞུང་ལུགས་རྒྱ་མཚོ་ལྟ་བུའི་ཕ་རོལ་སོན། །
མན་ངག་ཡིད་བཞིན་ནོར་བུའི་ཚོགས་ཀྱིས་འབྱོར། །
མཁས་པའི་དེད་དཔོན་བྱང་ཟུར་རྣམ་གཉིས་བསྔགས། །
ཤེས་བྱའི་ཆུ་ཀླུང་འབུམ་ཕྲག་གཅིག་ཏུ་བསྡུས། །
རྒྱུད་དོན་ཟབ་མོའི་རླབས་ཕྲེང་མཁའ་ལ་འཕྱུར། །
མཐའ་ཡས་འགྲོ་ལ་བདུད་རྩིའི་དཔལ་སྟེར་བ། །
སངས་རྒྱས་རྒྱ་མཚོའི་ཞབས་པད་སྤྱི་བོས་མཆོད། །
ཉམ་ཐག་ནད་པར་བྱམས་པའི་སྤྱན་གྱིས་གཟིགས། །
གཞན་དོན་ཐུགས་བསྐྱེད་བཟང་པོས་སློབ་མ་བསྐྱངས། །
སྨན་རྩིས་བསྟན་པ་ཕྱོགས་ཀུན་སྤེལ་མཛད་པ། །
དགེ་བའི་བཤེས་གཉེན་པྲཛྙཱ་མ་ཎིར་འདུད། །
ཉེས་གསུམ་ནད་ཀྱི་སྡུག་བསྔལ་སེལ་བ་ལ། །
སྒོ་གསུམ་བརྩོན་པའི་བྱ་བས་དུས་འདའ་ཞིང་། །
འབྲས་གསུམ་སྨན་སོགས་སྦྱོར་བ་སྣ་ཚོགས་པས། །
དུག་གསུམ་ནད་སེལ་འཚོ་བྱེད་རྣམས་ལའང་དད། །
འདི་ནང་གསོ་རིག་ཆོས་འབྱུང་དང་། །
ལོ་རྒྱུས་དེབ་ཐེར་སྣ་ཚོགས་ལས། །
སྔོན་བྱོན་འཚོ་བྱེད་མཁས་རྣམས་ཀྱི། །



རྣམ་ཐར་ཉེར་མཁོ་བསྡུས་ཏེ་སྤྲོ། །
སློབ་དཔོན་དགོངས་བཞེད་འགྲུབ་པ་དང་། །
བརྒྱུད་པའི་བྱིན་རླབས་མ་ཡལ་བར། །
སྣོད་ལྡན་གཅིག་ལ་གཅིག་བརྒྱུད་ནས། །
འགྲོ་དོན་རྒྱུན་མི་ཆད་པར་ཤོག །
ཅེས་སྨན་བླ་དྲང་སྲོང་དང་སྔོན་བྱོན་མཁས་དབང་དམ་པ། ད་ལྟ་འཚོ་
གཞེས་རྣམས་ལ་མཆོད་པར་བརྗོད་ཅིང་ཕྱག་འཚལ་བ་དང་། ཆེ་བས་བསྟོད་
པ་སོགས་ཀྱིས་སྒོ་འཕར་ཕྱེ་ཞིང་། གླེང་བྱའི་དོན་གྱི་དངོས་པོ་ངེས་པར་བསྟན་
པ་མདོ་ཙམ་བསྟན་ནས། ད་ནི་བརྗོད་བྱར་དངོས་སུ་འཇུག་པ་ལ། མཁས་
འཇུག་ལས། བསྟན་བཅོས་དམ་པར་བསྟན་པའི་ཕྱིར། ། སྟོན་པས་ཐོག་
མར་དགོས་པ་བསྟན། ། ཡོངས་སུ་རྟོགས་པས་དེ་མཐོང་ན། ། དཔྱོད་པ་
ལ་ནི་ཅིས་མི་འཇུག ། ཅེས་གསུངས་བ་ལྟར་རང་ཅག་བོད་ཀྱི་གསོ་བ་རིག་
པ་ནི་ལོ་ངོ་ཉིས་སྟོང་ལྷག་ཙམ་གྱི་ལོ་རྒྱུས་ལྡན་ཞིང་། སྨན་དཔྱད་གཞུང་་་
ལུགས་ཀྱི་ཁྱད་ཆོས་གཞན་ལ་མེད་པའི་ངོ་མཚར་ཅན་འདི་ནི་རྒྱལ་ཁབ་ཕྱི་ནང་
དུ་སྙན་གྲགས་དང་གཟི་བརྗིད་བླ་ན་འཕགས་པ་དང་། བོད་ཀྱི་གསོ་རིག་
གསར་བཏོད་དང་གོང་འཕེལ་གཏོང་བར་མཛད་མཁན་རྣམས་ཀྱི་མཚན་སྙན་
དང་མཛད་རྗེས་ནི་དེ་བས་ཀྱང་མི་ཚོའི་སེམས་ལ་འདས་དང་མ་འོངས་ད་ལྟ་
བཅས་པར་ཉམས་པ་མེད་པར་གནས་པ་ནི། སློབ་དཔོན་དབྱུག་པ་ཅན་གྱིས།
སྔོན་གྱི་རྒྱལ་པོ་གྲགས་པའི་གཟུགས། །ངག་གི་རང་བཞིན་མེ་ལོང་ཐོབ། །དེ་
དག་ཉེ་བར་མི་གནས་ཀྱང་། །རང་ཉིད་ཉམས་པ་མེད་ལ་ལྟོས། ། ཞེས་་
གསུངས་པ་ལྟར་ཡིན། འོན་ཀྱང་དེང་སྐབས་བོད་རིགས་སྨན་ པའི་བརྒྱུད་
འཛིན་ན་གཞོན་འགའ་ཞིག་ལོ་རྒྱུས་ཀྱི་ཤེས་བྱ་དམན་པ་དང་། ཁོག་འབུགས་
དང་། ཆོས་འབྱུང་སོགས་མཐོང་རྒྱ་ཆུང་བས་མི་རིགས་རང་གི་གསོ་རིག་བྱུང་



ཚུལ་དང་འཕེལ་རྒྱས་ཇི་ལྟར་ཡིན་ཚུལ་གྱི་གནས་ལུགས་ཞིབ་ཕྲ་མི་ཤེས་པའི་ཁར་
དཔྱད་གཞིའི་ཡིག་ཆ་བལྟ་རྒྱུར་གོམས་གཤིས་དེ་ཙམ་མེད་པའི་ཚུལ་འདི་མུ་་
མཐུད་རྒྱུན་འབྱམས་སུ་སོང་ཚེ། ནམ་ཞིག་བོད་ཀྱི་གསོ་རིག་ལོ་རྒྱུས་ཤེས་རྒྱུ་ལྟ་
ཞོག ཐ་ན་མཁས་དབང་གོང་མ་རྣམས་ཀྱི་མཚན་གྱི་རྣམ་གྲངས་ཀྱང་རྒྱུས་
མངའ་མེད་པ་ཞིག་ཆགས་རྒྱུ་དང་། དེའི་འབྲས་བུར། “ལར་སྐྱེས་པའི་མིས་
རང་གི་སྐྱེ་རྒྱུད་མ་ཤེས་ན་ནགས་ཀྱི་སྤྲེའུ་འདྲ། མི་རང་གི་ཆོ་འབྲང་མ་ཤེས་ན་
གཡུ་འབྲུག་ཟོལ་མ་འདྲ། ཡབ་མེས་ཀྱི་ཡིག་ཚང་མ་ཤེས་ན་མོན་ཕྲུག་ཡུལ་བོར་
བ་དང་འདྲ་”ཞེས་རླངས་ཀྱི་པོ་ཏི་བསེ་རུ་ལས་གསུངས་པ་ལྟར་ཡོང་རྒྱུ་ཉག་
གཅིག་ལ་བརྟེན་ཕྱིན་ཆད་རྗེས་འཇུག་བློ་དམན་རྣམས་ལ་དེ་ལྟར་མི་འབྱུང་བའི་
ཆེད་དང་། བོད་ཀྱི་གསོ་རིག་ལོ་རྒྱུས་མཐའ་དག་ཇི་སྲིད་ནམ་གནས་བར་མི་
ཉམས་ཡུན་གནས་ཡོང་ཕྱིར་མ་བསྐུལ་རང་མོས་ཐོག་ལྷག་པའི་བསམ་པས་ཀུན་
ནས་བསླངས་ཏེ། གངས་ཅན་ལྗོངས་ཀྱི་གསོ་རིག་བསྟན་པའི་ཉིན་བྱེད་རིམ་
བྱོན་གྱི་རྣམ་པར་ཐར་པ་མདོར་བསྡུས་ཏེ་བརྗོད་པ་བསམ་འཕེལ་དབང་གི་རྒྱལ་
པོ་ཞེས་བྱ་བ་འདི་ཉིད་སློབ་དཔོན་གོང་མ་རྣམས་ཀྱིས་བརྩམས་པའི་ཁོག་་་་་
འབུགས་མང་པོར་གཞི་བཅོལ་ཞིང་། རང་བློས་གང་གྲུབ་ཀྱིས་དཔྱད་བསྡུར་
བྱས་ནས་ཕྱོགས་སྒྲིག་ཞུས་པ་ཡིན། ཡིན་ནའང་རང་གི་ཤེས་ཡོན་ཚད་གཞི་
དམའ་བ་དང་སྦྱངས་སྟོབས་ཀྱི་ཡོན་ཏན་ཞན་པ་སོགས་ཀྱིས་ལོ་རྒྱུས་འདིའི་ནང་
མ་རྟོགས་པ་དང་། ལོག་པར་རྟོག་པ། ཕྱོགས་ལྷུང་གི་ལྟ་ཚུལ་སོགས་ནོར་
འཁྲུལ་འགའ་ཞིག་གཡོལ་ཐབས་མེད་པར་ཡོང་སྲིད་པས་མཁྱེན་ལྡན་རྣམས་
ཀྱིས་ལོ་རྒྱུས་ཁུངས་ལྡན་གྱིས་བདེན་དཔང་མཛད་ནས་ཉེས་བཤད་དུ་གྱུར་་་་
རིགས་མཐའ་དག་ཡོ་བསྲང་གནང་རྒྱུ་སྙིང་ནས་རེ་འདུན་ཞུ་བཞིན་ཡོད། དེ་
ལྟར་བྱུང་ཚེ་ལོ་རྒྱུས་ཡུན་རིང་ཡོད་པའི་བོད་ཀྱི་གསོ་རིག་གི་འབྱུང་ཁུངས་མི་
བརླག་པ་དང་། མཁས་དབང་གོང་མ་ཚོའི་མཛད་རྗེས་བླ་ན་འཕགས་པ་་་
རྣམས་མི་རབས་ནས་མི་རབས་བར་བརྒྱུད་སྤྲོད་ཐུབ་པའི་ཁར་ཕྱིན་ཆད་མི་



རིགས་ཀྱི་རིག་གནས་སྤྱི་དང་། ཡང་སྒོས་གསོ་དཔྱད་རིག་པ་འདི་དག་ལུས་
ཅན་ཀུན་གྱི་ཕན་བདེའི་འབྱུང་གནས་དམ་པར་ཡུན་ནས་ཡུན་དུ་གནས་པར་
དགོས་པ་རླབས་ཆེན་ཡོད་པ་བཅས་ཀྱི་རྒྱུ་མཚན་ཞུ་མ་དགོས་པ་ཡིན་ན་གཤམ་
དུ་ལོ་རྒྱུས་རྣམ་ཐར་དངོས་ལ་འཇུག་པར་དམ་པ་རྣམས་ཀྱིས་གནང་བ་བསྩལ་དུ་
གསོལ། །



དྲང་སྲོང་དཔྱད་བུ་ཁྲི་ཤེས།
དྲང་སྲོང་དཔྱད་བུ་ཁྲི་ཤེས་ཞེས་པ་ནི། སྔ་རབས་ཞང་ཞུང་© ཡུལ་དུ་
བྱུང་བའི་གསོ་དཔྱད་མཁས་པ་ཞིག་དང་། སྟོན་པ་གཤེན་རབ་ཀྱི་སྐུའི་གདུང་
སྲས་བརྒྱད་ཀྱི་ནང་ནས་བགྲེས་ཤོས་དེ་ཡིན། དེའི་སྐོར་བོན་གཞུང་ལེགས་
བཤད་མཛོད་ལས། བདུད་རྒྱལ་རམ་པ་དུག་འགྱེད་ཀྱིས་སེམས་ཅན་རྣམས་
ལ་ནད་ཀྱི་བསྐལ་པ་དར་བར་བྱེད་པ་ལ། སྟོན་པས་དཔྱད་བུ་ཁྲི་ཤེས་ལ་་
བདུད་རྩི་དཔྱད་ཀྱི་མདོ་དགུ་ སོགས་བསྟན་ནས་ སེམས་ ཅན་བདེ་ལ་བཀོད།
ཅེས་དང༌། བསྟན་པ་གཉེར་གཏད་ཀྱི་མདོ་ལས་ཀྱང༌། དཔྱད་རྒྱུད་ཉིས་
ཁྲིར་གྱུར་པ་རྣམས། དཔྱད་བུ་ཁྲི་ཤེས་དག་གིས་བསྡུས། ཞེས་སྔ་རབས་
ཞང་ཞུང་གི་གསོ་རིག་བསྟན་པའི་སྒྲོན་མེ་དྲང་སྲོང་དཔྱད་བུ་ཁྲི་ཤེས་ཡིན་པར་
ཁུངས་སྐྱེལ་བྱས་འདུག །
མཁས་པའི་དབང་པོ་དེའུ་དམར་བསྟན་འཛིན་ཕུན་ཚོགས་ཞབས་ཀྱིས་
མཛད་པའི་གསོ་རིག་གི་ཡིག་ཐོ་གསལ་བྱེད་མལླི་པའི་རྒྱུན་ཐག་ཅེས་པའི་དཀར་
ཆག་ཀུ་པའི་ནང་ཚན་དབང་པོ་རིལ་བུ་གསུམ་གྱི་ལག་ལེན་གསལ་བའི་བསྟན་
བཅོས་ཟབ་གསང་སྙིང་གི་ཐིག་ལེ་ལས་ཞང་ཞུང་ལུགས་ཀྱི་དྲང་སྲོང་དཔྱད་བུ་ཁྲི་
ཤེས་ཀྱིས་མཛད་པའི་དུག་བཅོས་གཡུང་དྲུང་འཁྱིལ་བ་ཞེས་པའི་ནང་། སྔོན་
དུས་སྟོན་མཆོག་དབང་པོ་གཤེན་རབ་ཀྱིས། །སྐྱབས་གནས་སྲུང་མར་བཅས་ལ་
དམོད་འདི་བོར། ། སྙིགས་དུས་མ་རུངས་བདུད་ཀྱི་སྤྲུལ་པ་འགས། །ཟུངས་
ངན་དུག་སྦྱོར་ཉེས་པ་ཡོད་མིན་གྱིས། །མི་ཆེན་སྲོག་ལ་ཧུར་ཐུམ་བྱེད་དུས་སུ། །



དེ་ཉིད་འཇོམས་པའི་སྨན་མཆོག་རིན་ཆེན་འདི། །མཐུ་ལྡན་རང་བཞིན་དངོས་
གྲུབ་སྩལ་དུ་གསོལ། །གསུངས་པས་ལྷུང་བཟེད་ནང་དུ་དངོས་གྲུབ་ཀྱི། །རིལ་
བུ་རིགས་ལྔ་བྱུང་བ་ཕྱོགས་བཅུར་བོར། །ཕྱོགས་ཀུན་ཁྱབ་ནས་འགྲོ་ལ་ཕན་
པར་ཤོག ། ཅེས་གསུངས་དབང་གིས་གནས་ལ་མ་ངེས་པ། །སྲོག་ཆགས་ཀུན་
དང་ཁྱད་པར་རྨ་བྱ་སོགས། །སྲོག་རྩ་རྭ་རྩེ་མཁྲིས་རྩ་ཀླད་པ་དང༌། །ཕོ་ལོང་རྒྱུ་
མ་མཆིན་པ་སོགས་ལས་འབྱུང་། །རྒྱ་གར་སྨན་གྱི་ནགས་སུ་སྐྱེས་པའང་ཡོད། །
ཡུལ་དེའི་གླ་བ་དཀར་པོ་སྨན་ཟ་བའི། །རྩི་ཤིང་ཁ་ལྟེམ་དག་ལས་ངེས་ པར་
འབྱུང་། ། ཞེས་དང༌། ཡང་དེ་ཉིད་ལས། དཀར་པོ་ཆེ་བ་ ཅོ་གའི་སྒོ་ང་་་
ཙམ། །རྒྱལ་པོ་རིལ་བུས་མི་རྟ་བཅུ་གསུམ་སོས། །དམར་སེར་འབྲིང་བ་ཤ་བའི་
རིལ་མ་ཙམ། །བློན་པོ་རིལ་བུས་མི་རྟ་དགུ་འཚོ་ཐུབ། །ཆུང་བ་སེར་པོ་ལུག་གི་
རིལ་མ་ཙམ། །བཙུན་མོ་རིལ་བུས་མི་རྟ་བདུན་ལ་ཕན། །སྔོ་དང་དཀར་པོ་ཡང་
ཆུང་སྲན་མ་ཙམ། །འབངས་ཀྱི་ཡིན་པས་སྔ་མ་དེ་ཡིས་ནི། །མི་རྟ་ལྔ་འཚོ་ཕྱི་
མས་གསུམ་ལ་ཕན། །ཁ་དོག་དབང་གིས་ཆེ་ཆུང་ཁྱད་པར་ལས། །ཆེ་དང་ས་
མཁྲེགས་ལྡན་པ་བཟང་བའི་རིགས། ། ཆུང་དང་གསོབ་ལ་བཀྲག་འཚེར་མེད་
ངན་རིགས། །ཞེས་དུག་འཛོམས་དབང་པོ་རིལ་བུའི་ལོ་རྒྱུས་དང་། ནང་་
གསེས་དབྱེ་བ། སོ་སོའི་ཕན་ཡོན་ཞིབ་གསལ་འཁོད་པར་གཞིགས་ན་ཞང་
ཞུང་གི་དཔྱད་བུ་ཁྲི་ཤེས་ཞེས་པ་ནི་ཧ་ཅང་སྔ་བའི་དུས་ནས་སྨན་དཔྱད་ཀྱི་
བསྟན་པའི་བྱ་བར་ཞུགས་པ་ཞིག་ཡིན་པ་དོན་གྱིས་གྲུབ། །
དེ་བཞིན་མཁས་པའི་དབང་པོ་ཟུར་མཁར་བློ་གྲོས་རྒྱལ་པོས་མཛད་པའི་
ཤེས་བྱ་སྤྱིའི་ཁོག་འབུགས་ནང༌། ཐོ་ཐོ་རི་སྙན་ཤལ་གྱི་རིང་ལ་གསོ་དཔྱད་ཀྱི་
དབུ་བརྙེས་ཟེར་བ་དེའང་མ་ངེས་ཏེ། བོན་པོ་ལ་བརྟེན་པའི་གསོ་དཔྱད་ཇི་
སྙེད་ཅིག་ཡོད་ལ། བོན་པོ་ནི་བཅོམ་ལྡན་འདས་ཤཱཀྱ་ཐུབ་པ་འཇིག་རྟེན་དུ་
བྱོན་པ་དང་དུས་མཚུངས་སུ་གཤེན་རབ་མི་བོ་ཆེ་ཞེས་བྱ་བ་པུ་རངས་སུ་བྱོན་
པར་བཤད་པའི་ཕྱིར་རོ། ། ཞེས་གསུངས་པ་ནི་ལོ་རྒྱུས་དང་མཐུན་པའི་སྡོམ་
ir
is
is



22
ཚིག་ཡང་དག་པ་ཡིན་པར་སེམས། །
དེ་རྗེས་གཉའ་ཁྲིའི་སྐབས་སྨན་དཔྱད་ཡར་རྒྱས་ཇི་བྱུང་སྐོར། གཡུང་
དྲུང་བོན་གྱི་བསྟན་པའི་བྱུང་བ་བརྗོད་པ་ལེགས་བཤད་སྐལ་བཟང་མགྲིན་རྒྱན་
ལས། རྒྱུ་ཡི་བོན་བཞི་སྤྱི་ལས་སྔ་དར་བ། ། ཤེས་པ་ཅན་གྲངས་བཅུ་གཉིས་
སྔོན་རིམ་ལྟར། །ཁྱད་པར་རྒྱལ་པོ་གཉའ་ཁྲིའི་སྐུ་རིང་དར། །དེ་ཡང་ཤེས་པ་
ཅན་ཞེས་གང་ཞེ་ན། ། ཞེས་པ་ནས། ཕན་ཤེས་སྨན་དཔྱད་བོན་ཞེས་བྱ་བ་
ནི། ། བྲོ་ནད་གསོ་བས་ཚེ་ཡི་བར་ཆད་སེལ། ། ཞེས་པའི་བར་གསལ་བ་དང་།
ཕྱོགས་མཚུངས་གཉའ་ཁྲིའི་དུས་སུ་སྨན་དཔྱད་དར་ཚུལ་སྐོར། ཡར་རྗེ་ཨུ་
རྒྱན་གླིང་པས་གཏེར་ནས་སྤྱན་དྲངས་པའི་བཀའ་ཐང་སྡེ་ལྔའི་ནང་ཚན་བློན་པོ་
བཀའ་ཐང་(ཤོག་གྲངས་༧བ་༦)ནང༌། བོད་རྗེའི་ཐོག་མ་གཉའ་ཁྲི་བཙན་པོ་
ཡར་ལུང་བཙན་ཐང་སྒོ་བཞིར་བྱོན་དུས་དོགས་པ་དྲུག་སྟེ། རྐུ་ཡོད། སྡང་
ཡོད། དགྲ་ཡོད། གཡག་ཡོད། དུག་ཡོད། བྱད་སྟེམས་ཡོད། ཅེས་
གསུངས་པར། རྩིབ་ ལྷ་ སྐར་མ་ཡོལ་སྡེས། བོད་འདིར་རྐུ་ལ་ལན་ཡོད།
སྡང་ལ་བྱམས་ཡོད། དགྲ་ལ་གཉེན་ཡོད། གཡག་ལ་མཚོན་ཡོད། དུག་ལ་
སྨན་ཡོད། བྱད་སྟེམས་ལ་འགྲོལ་ཐབས་ཡོད་ཅེས་ཞུས་པའི་ནང་ནས་དུག་ལ་
སྨན་ཡོད་ཅེས་པ་དེས་སྐབས་དེར་སྨན་དཔྱད་ཀྱི་སྲོལ་ཀ་དར་རྒྱས་བྱུང་སྟེ་དུག་
སེལ་སྨན་གྱི་བྱ་ཐབས་ཡོད་པ་ཤིན་ཏུ་གསལ། དེ་དང་འདྲ་བར་ལྡེའུ་རྒྱལ་སྲས་
ཀྱི་ཆོས་འབྱུང་ལས་ཀྱང་། དུས་དེ་ཙམ་ན་རྒྱལ་ཕྲན་བཅུ་གཉིས་ཀྱིས་དབང་
བྱེད་པ་ལ། རྒྱལ་ཕྲན་ཆེ་བ་མ་འཆམས་ནས་བོད་ཀྱི་རྗེ་མ་བཏུབ་པའི་དུས་སུ།
ཞང་གསུམ། བློན་བཞི་ལ་སོགས་པ་དང་། ཤེས་པ་མཁན་མི་བཅུ་གཉིས་
ཀྱིས་མཆིད་བགྲོས་ནས་རྗེ་བཙལ་ཏེ། རྩིབ་ལྷ་སྐར་མ་ཡོལ་སྡེ་ལ། རྗེ་བཏུབ་
པ་གང་ན་ཡོད་དྲིས་པས། སྨྲས་པ། གནམ་རིམ་པ་ལྔའི་སྟེང་ན། རྗེ་་
གཉའ་ཁྲི་བཙན་པོ་བྱ་བ། ལྷའི་སྲས་པོ། རྨུའི་ཚ་བོ་ཡོད་པ་དེ་བདག་གིས་
སྤྱན་དྲང་ངོ་ཟེར་ནས་སྐར་མ་ཡོལ་སྡེས་སྨྲས་པ། རྗེ་གཉའ་ཁྲི་བཙན་པོ།



ཡུལ་སོ་དྲུག་མ་གི་ན། ཡུལ་ན་རྗེ་མེད་དེ་ཁ་དོད་ཀུན་ཀྱང་རྗེ། གནག་ན་
གཡག་མེད་དེ་རྭ་ཐོག་ཀུན་ཀྱང་རུང་། རྟ་ལ་སྐྱོན་མ་མཆིས་ངམ་འབྲོག་ཁྱུང་
ཕྱུར་ཙམ། དོག་ཡབ་ཀྱི་ཁབ་གཤེགས་འཚལ་ལོ་ཞུས་པས། རྗེའི་ཞལ་ནས།
ས་མ་ཀི་ལ་རྐུ་ཡོད། སྡང་ཡོད། དགྲ་ཡོད། གཡག་ཡོད། དུག་ཡོད།
བྱད་དང་སྟེམས་ཡོད་གསུངས་པས། སྨྲས་པ། རྐུ་ལ་ལན་ཡོད། སྡང་ལ་
བྱམས་ཡོད། གཡག་ལ་མཚོན་ཡོད། དུག་ལ་སྨན་ཡོད། བྱད་སྟེམས་ལ་
གྲོལ་ས་ཡོད། ཅེས་གསོལ་ནས་གཤེགས་པར་ཆས་པ་སོགས་གོང་གི་ལུང་དང་
མཚུངས་པར་སྣང་། ། །
རྗེས་སུ་དུས་རབས་བརྒྱད་པའི་སྐབས། ཆོས་རྒྱལ་ཁྲི་སྲོང་ལྡེའུ་བཙན་
གྱིས་བསམ་ཡས་སུ་ཕྱོགས་རིགས་ཀྱི་སྨན་པ་མཁས་པ་དགུ་གདན་དྲངས་ཏེ་གཡུ་
ཐོག་རྙིང་མ་ཡོན་ཏན་མགོན་པོ་དང་ཕན་ཚུན་བགྲོ་གླེང་གནང་སྐབས། །
འཕགས་ཡུལ་གྱི་སྨན་པས། གསོ་བ་རིག་པའི་བཀའ་བབས་ཚུལ་ཇི་ལྟར་ཡིན་
ཞེས་གཡུ་ཐོག་པར་དྲི་བ་བཏོན་དུས་རེ་རེ་བཞིན་ལན་བཏབ་པའི་ནང་། ཞང་
ཞུང་གི་ལུགས་ལ་ནད་ཐུར་དུ་བབས་པ་བཤལ་གྱི་རྒྱུད། བོད་ཀྱི་ལུགས་ལ་ནད་
ཞི་བར་བྱེད་པ་གཉེན་པོ་བཞི་ལྡན་གྱི་རྒྱུད། གཡུང་དྲུང་བོན་གྱི་ལུགས་ལ་ནད་
ཞི་བར་བྱེད་པ་དུགས་ལུམས་བྱུག་གསུམ་གྱི་རྒྱུད་ཡོད། ཅེས་གསུངས་པའི་
སྐོར་གཡུ་ཐོག་རྙིང་མ་ཡོན་ཏན་མགོན་པོའི་རྣམ་ཐར་གཟི་བརྗིད་རིན་པོ་ཆེའི་
མཛོད་ཅེས་པའི་ནང་གསལ་བ་ལྟར། བོད་ཀྱི་གསོ་རིག་རྒྱུད་བཞི་ཡི་ནང་ཚན་
ཕྱི་མ་རྒྱུད་ཀྱི་སྦྱོང་བྱེད་ལས་ཀྱི་མདོ་ཞེས་པའི་ནང་བཤལ་གྱི་ལེའུ་ཡོད་པ་དང༌།
དེ་བཞིན་འཇམ་རྩུབ་དཔྱིད་ཀྱི་མདོ་ཞེས་པར་འཇམ་པོའི་དཔྱད་དུགས་ལུམས་
བྱུག་པ་གསུམ་གྱི་ལེའུ་སོ་སོར་ཡོད་པ་དེས་ཞང་བོད་གསོ་རིག་དབར་གྱི་ལོ་རྒྱུས་
འབྲེལ་བ་ཇི་བཞིན་གསལ་བཤད་བྱུང་ཡོད། དེ་དང་ཕྱོགས་མཚུངས་ཟུར་
མཁར་བློ་གྲོས་རྒྱལ་པོས་གྲ་ཐང་རྒྱུད་བཞི་ཞུ་དག་དང༌། པར་བརྐོ་མཛད་དུས་
དང༌། དེ་རྗེས་མི་དབང་པཎྜི་ཏ་སངས་རྒྱས་རྒྱ་མཚོས་སླར་ཡང་རྒྱུད་བཞིར་



དག་བཅོས་གནང་སྐབས་འཕགས་ཡུལ་དང༌། རྒྱ་ནག ཏ་ཟིག་སོགས་ཀྱི་
སྨན་གཞུང་དང་། ཡང་སྒོས་འཁོར་ལོ་རྒྱལ་པོའི་བེ་བུམ་ལྟ་བུ་ཞང་ཞུང་གི་
སྨན་དཔྱད་ལའང་དཔྱད་གཞི་མཛད་ པ་ མཇུག་བྱང་དུ་འཁོད་པར་མ་ཟད།
རྒྱུད་བཞིའི་ནང་དར་ཡ་ཀན་དང་། སླེ་ཏྲེས། ད་ཏྲིག མོན་ཆ་ར། བ་
རུ་ར། ཏྲེས་སམ་སོགས་སྔ་རབས་ཞང་ཞུང་གི་སྨན་མིང་མི་ཉུང་བ་མཐོང་རྒྱུ་
ཡོད་ཅིང་། ལྷག་པར་ཏུན་ཧོང་ནས་རྙེད་པའི་བོད་ཀྱི་གསོ་རིག་མེ་བཙའི་
བཅོས་ཐབས་ཞེས་པའི་མཇུག་ཏུ། དཔྱད་ཡིག་འདི་ནི་ཕྱག་སྦལ་@ ན་ཡང་
མེད་དེ། ཞང་ཞུང་དཔྱད་ཕུགས་པ་དང༌། སྦྱར་ཏེ་བགྱིས་པ་ལགས་སོ།
ཞེས་གསལ་བ་བཅས་ཀྱིས་བོད་ཀྱི་གསོ་རིག་ལ་ལོ་ངོ་ཉིས་སྟོང་ལྷག་ཙམ་གྱི་ལོ་
རྒྱུས་ཡོད་པའི་ར་སྤྲོད་འདི་ལྟར་ཡིན་ལགས། །
མཆན་འགྲེལ།
@རྦ་བཞེད་ལས། ཞང་ཞུང་བོན་གྱི་ས་བརྟག་ལ། ། སྟོད་གངས་དཀར་ཏི་སེའི་
གནས་མཆོག་འདིར། ། སྤུ་རངས་གངས་ཀྱིས་བསྐོར་དང་གཅིག། མང་ཡུལ་
ཆབ་ཀྱིས་བསྐོར་དང་གཉིས། ། གུ་གེ་གཡའ་ཡིས་བསྐོར་དང་གསུམ། ། བསྐོར་
གསུམ་ཡོད་པས་རྫིང་བུ་འདྲ། །བོན་མངའ་འབངས་ཀྱི་རིས་སུ་གཏོགས་པ་ལ། །
སྟོད་མངའ་རིས་བསྐོར་གསུམ་གྲགས་པ་ཡིན། ། ཞེས་དང་། ཡང་རྩ་ཕྲ་འཕྲུལ་གྱི་
ལྡེ་མིག་གསེར་གྱི་བང་མཛོད་ཅེས་པའི་མཇུག་བྱང་དུ། དེ་ལྟར་ངོ་མཚར་རྩ་ཡི་རྣམ་
བཤད་འདི། ། རྒྱུད་ཚིག་ཤིན་ཏུ་བརླིང་ཞིང་ཟབ་པ་དེ། ། རྗེས་འཇུག་དོན་གཉེར་་་
རྣམས་ཀྱིས་རྟོགས་དཀའ་བར། །མཐོང་ནས་མངའ་རིས་ཞང་ཞུང་སྨན་ལྗོངས་སུ། །
སྐྱེས་པའི་སྨན་པ་སངས་རྒྱས་མགོན་པོས་སྦྱར། །ཞེས་གསལ། །
(2 བཙན་པོ་ཁྲི་ལྡེ་སྲོང་བཙན་གྱི་ལོ་རྒྱུས་མདོ་ཙམ་བརྗོད་པ་(ཤོག་གྲངས་ ༢༢ བ་ ༡༨)
ལས། ཞྭའི་ལྷ་ཁང་གི་རྡོ་རིང་གི་ཡི་གེ་གཉིས་པ་ཞེས་པའི་མཇུག་ཏུ། ཞིབ་ཏུ་ཎི་
གཙིགས་ཀྱི་ཡི་གེ་བྲིས་ཏེ་ཕྱག་སྦལ་དུ་བཞག དཔེ་གཅིག་གཙགས། སྔ་མ་དང་
ཕྱོགས་སུ་གཙིགས་ཀྱི་མཁར་བུ་འདིར་བཞག དཔེ་གཙག་འོག་དཔེར་འཆང་དུ་



བཅུག་གོ ། ཞེས་དང༌། རྦ་བཞེད་ནང་། བཙན་པོའི་བཀའ་མཆིད་ཀྱི་ཡི་གེ་
ཞིབ་མོ་གསུམ་ལས། གཅིག་ལྷ་ས་ན་ཡོད། གཅིག་ཁམས་སུ་འཁྱེར། གཅིག་
རྗེའི་ཕྱག་སྦལ་ན་མཆིས་སོ་ཞེས་པའི་ཕྱག་སྦལ་ནི་བརྡ་རྙིང་སྟེ། ནང་རྟེན་དང་།
ཡིག་ཆ་གལ་ཆེན་ཁག་བཞག་སའི་མཛོད་སྦུག་ལ་ཟེར་བ་ཡིན་འདུག ཅེས་མཁས་
དབང་དགེ་འདུན་ཆོས་འཕེལ་གྱི་རྣམ་ཐར(ཤོག་གྲངས་ ༡༩ ༣ བ་༡༣)ནང་གསལ། །
དཔེ་ཆ་འདིའི་ནང་ཤོག་གྲངས་XXན་XX ཞེས་པའི་ཨང་རྟགས་དང་། ཡང་ན་
ཤོག་གྲངས་XX བ་XXཞེས་པའི་ཨང་རྟགས་ཡོད་པ་དེའི་གོ་དོན་ཤོག་གྲངས་XX
ནི་དཔེ་ཆའི་ཤོག་ངོས་ཀྱི་ཨང་གྲངས་ལ་ཟེར་བ་དང་། ན་XX ནི་ཤོག་ངོས་མདུན་
ངོས་ཀྱི་ཡིག་ཕྲེང་གི་ཨང་གྲངས་ལ་ཟེར་བ། བ་XXནི་ཤོག་ངོས་རྒྱབ་ངོས་ཀྱི་ཡིག་
ཕྲེང་གི་ཨང་གྲངས་ལ་ཟེར་བ་རེད། །



སྨན་པ་དུང་གི་ཐོར་ཅོག་ཅན།
སྨན་པ་དུང་གི་ཐོར་ཅོག་
ཅན་ནི་ལྷ་ཐོ་ཐོ་རི་སྙན་བཙན་
སྐབས་སུ་བྱུང་ཞིང་། ཡབ་རྒྱ་་
གར་གྱི་སྨན་པ་དགའ་བྱེད་བི་བྱི་
ཞེས་བྱ་བ་དང་། ཡུམ་ཐོ་ཐོ་རི་
སྙན་བཙན་གྱི་སྲས་མོ་ཡིད་ཀྱི་་་༌་
རོལ་ ཆ་ ཞེས་ པ་ དེ་ ཉིད་ ཡིན།
དུང་གི་ཐོར་ཅོག་གི་ཐོག་མའི་
རིགས་རུས་ནི་འོད་གསལ་ལྷ་ལས་
ཆད་པ་དང༌། དེ་ཡང་ལྷ་བུ་་་་
དམ་པ་ཏོག་དཀར་ཞེས་པ་མི་ཡུལ་དུ་བབས་པ་ནས་བཟུང་སྟེ་རིམ་པས་མི་་
བརྒྱུད་མང་པོ་ཞིག་སོང་བའི་རྗེས་སུ་གོང་གསལ་དགའ་བྱེད་བི་བྱི་དང་། ཆུང་
གྲོགས་བི་དགའ་ལྷ་མཛེས་གཉིས་བོད་དུ་ཕེབས་སྐབས་རྒྱལ་པོས་བོད་ལ་གསོ་
དཔྱད་དར་བའི་ཆེད་དུ་སྲས་མོ་ཡིད་ཀྱི་རོལ་ཆ་བཙུན་མོར་ཕུལ་བས་སྨན་པ་
དུང་གི་ཐོར་ཅོག་ཅན་ཞེས་བྱ་བ་འཁྲུངས་པར་བཤད། །
དེ་ནས་རིམ་པས་གདུང་རྒྱུད་དེད་ན་མཐར་ཁྲི་སྲོང་ལྡེའུ་བཙན་གྱི་བླ་སྨན་
གཡུ་ཐོག་རྙིང་མ་ཡོན་ཏན་མགོན་པོ་ཞེས་པའང་དུང་གི་ཐོར་ཅོག་ཅན་གྱི་བརྒྱུད་
པ་དྲི་མ་མེད་པ་ཡིན་པར་གྲགས། དེའི་སྐོར་སྨན་བླའི་གསུང་སྤྲུལ་གཡུ་ཐོག་པ་
13



ལྷ་བབས་རྒྱལ་རིགས་སཱ་ལ་ཆེའི་ཡོན་ཏན་རྒྱ་མཚོའི་བྱུང་ཚུལ་ལས་གདུང་རབས་
རྣམ་ཐར་མདོར་བསྡུས་》 ཞེས་ པའི་ནང་། འཆི་མེད་རིགས་ལས་བློ་གྲོས་་་་
སྟོབས་ལྡན་རྒྱལ་སྲིད་དར་བའི་ཡོངས་འདུའི་དབང་པོ་ཚོགས་གཉིས་འབྲས་བུ་
གཡུར་ཟ་ཞིང་། །ཐོག་མའི་མགོན་པོའི་རྣམ་འཕྲུལ་མཆོག་གང་འཛམ་གླིང་བྱང་
ཕྱོགས་གདུལ་བྱའི་ཚད་གདུངས་ཡོངས་སུ་སྐྱོབ་པའི་གྲིབ་བསིལ་ཅན། །ཀུན་
མཁྱེན་གསུང་གི་གསང་བ་མཆོག་བརྙེས་དཔག་ཡས་ཡོན་ཏན་ནམ་མཁའི་ཁྱོན་
དང་རབ་འགྲོགས་ལེགས་བཤད་ལོ་འདབ་རྒྱས། །ལྷ་མིའི་བླ་མ་མགོན་པོ་མཆོག་
ལ་གུས་པས་འདུད་དོ་བདག་སོགས་འགྲོ་འདི་དེང་ནས་ཚེ་རབས་ཀུན་ཏུ་་་་
སྐྱོངས། །དཔག་ཡས་གཞུང་ལུགས་མཁའ་ལ་བགྲོད། །གནས་ལྔ་རིག་པའི་ཆ་
ཤས་རྫོགས། །མན་ངག་བདུད་རྩིའི་འོད་སྟོང་ཅན། །མཚན་མོའི་མགོན་པོའི་
མཛད་ཚུལ་བཤད། །རྫོགས་སངས་རྒྱས་ཀྱི་འཕྲིན་ལས་ཀྱི། །འོད་གསལ་མེས་
པོ་བ་ནུ་ཞེས། །དམ་པ་ཏོག་དཀར་གདུང་རིགས་ཤིག །འཛམ་གླིང་བསྟི་བའི་
གནས་སུ་བྱོན། །བྲམ་ཟེ་ཆོས་ཀྱི་བློ་གྲོས་ལ། །བཙུན་མོར་གྱུར་ནས་སྲས་གཉིས་
ཀྱི། །ཆུང་བ་བྲམ་ཟེ་ཤེས་རབ་ཀྱི། །རལ་གྲི་ཞེས་བྱའི་བཙུན་མོའི་མཆོག །
སྨན་གྱི་ལྷ་མོ་མི་གཟུགས་ཅན། །ཡེ་ཤེས་མཁའ་འགྲོའི་མཚན་ལྡན་མ། །སྐྱེས་
པའི་ཡིད་འཕྲོག་མ་@ ཞེས་པ། །འཛམ་གླིང་དབང་བསྡུད་འགྲོ་བའི་མགོན། །
དེ་གཉིས་སྲས་མཆོག་བྲམ་ཟེ་ནི། །དགའ་བའི་བློ་གྲོས་ཞེས་བྱ་འཁྲུངས། །ཆོས་
རྒྱལ་ཨུཏྤལ་ཡི་གདོང་། །བཙུན་མོ་སྲས་ནི་མཛེས་ལྡན་གཉིས། །མི་རྒོད་ལག་ཏུ་
ཤོར་རྐྱེན་གྱིས། །རྒྱལ་པོ་ཐུགས་འབྱུང་རྒྱལ་སྲིད་བཙོངས། །འགྲོ་བའི་དཔལ་
མོ་ཡིད་འཕྲོག་མས། །རིན་ཆེན་གསེར་ནི་བྲེ་བོ་ཆེའི། །གསེར་ཁལ་བྱེ་བ་བཅོ་
བརྒྱུད་ཕུལ། ། རྒྱལ་སྲིད་ཉོ་ཞེས་རྒྱལ་པོ་ཡི། ། ཐུགས་དགོངས་ ཐམས་ ཅད་་་་
རྫོགས་མཛད་མཐུས། །ཡིད་འཕྲོག་མ་ཡང་བཙུན་མོར་བཟུང༌། །བྲམ་ཟེ་ཤེས་
རབ་རལ་གྲི་ནི། །བློ་གྲོས་ཡོན་ཏན་སྟོབས་ལྡན་པས། །བློན་པོ་དྲུག་ཁྲི་ཐམས་
14



ཅད་ཀྱི། །དཔོན་དུ་མངའ་གསོལ་རྒྱལ་པོ་མཛད། ། བློན་པོ་བློ་གྲོས་ཆེན་པོར་
གྲགས། ། དེ་སྲས་བྲམ་ཟེ་དགའ་བའི་བློ། །རྒྱལ་བུ་དགའ་བའི་བློ་གྲོས་ཞེས། །
ཡུལ་དབུས་རྒྱལ་པོ་ཆེན་པོར་གྱུར། །
དེ་ནས་ཡིད་འཕྲོག་ལྷ་མོ་དེ། །སྨོན་ལམ་རྫུ་འཕྲུལ་སྟོབས་ལྡན་པས། །
འཕགས་ཡུལ་ནས་བརྩམས་འཛམ་ གླིང་འདིར། ། སྨན་གྱི་ས་བོན་བཏབ་་་་་་
དགོངས་ཚེ། །ཐོག་མར་རྡོ་རྗེ་གདན་དུ་བྱོན། །རྒྱལ་པོ་རྗེ་འབངས་ཐམས་ཅད་
དང་། ། སྨན་བླ་དྲང་སྲོང་ཐམས་ཅད་དང་། །སངས་རྒྱས་བྱང་སེམས་ཐམས་
ཅད་འདུས། །སྨན་གྱི་ས་བོན་འདེབས་གྲོགས་མཛད། །དེ་ནས་རིང་ཞིག་ལོན་
པ་ན། ། རྫུ་འཕྲུལ་ཐོག་མེད་པཎྜི་ཏ། །ཁྲུས་ཀྱི་སྡོང་པོར་གསོལ་བཏབ་ནས། །
འཛམ་གླིང་སྨན་གྱི་ས་བོན་རྣམས། ། ཐེབས་སམ་ མ་ ཐེབས་ཐུགས་རྗེས་་་་་་་་
གཟིགས། །གསོལ་བ་བཏབ་པས་པཎ་ཆེན་གྱིས། ། གྲོང་ཁྱེར་ལྟ་ན་སྡུག་ ཏུ་་་
བྱོན། ། སྨན་བླ་དྲང་སྲོང་རིག་འཛིན་མཇལ། ། བྱིན་རླབས་ལུང་བསྟན་ཐོབ་
པའི་མཐུས། །རྒྱལ་བའི་ཐུགས་རྗེས་སྤྲུལ་པའི་གནས། ། མ་ལ་ཡ་སོགས་རི་བོ་
བཞིར། །ཕེབས་ཤིང་འཛམ་གླིང་ཐམས་ཅད་ན། །སྨན་གྱི་ས་བོན་ཐེབས་པར་
གཟིགས། ། ཡིད་འཕྲོག་ལྷ་མོའི་དྲུང་དུ་བྱོན། །འཛམ་ གླིང་སྨན་གྱི་ས་བོན་་་
རྣམས། །ལེགས་པར་ཐེབས་པའི་ལོ་རྒྱུས་བསྙད། །ཡིད་འཕྲོག་ལྷ་མོའི་ཐུགས་
དགོངས་རྫོགས། །འཇའ་ལུས་འོད་དུ་མཁའ་ལ་གཤེགས། །རྒྱལ་པོ་དགའ་བའི་
བློག་གྲོས་ལ། ། རྒྱལ་པོ་པདྨའི་དཔལ་ཞེས་འཁྲུངས། ། དེ་སྲས་རཱ་མ་ཎ་དང་
ནི། ། རྒྱལ་པོ་གདོང་ཟླུམ་རྣམ་གཉིས་བྱོན། ། གདོང་ཟླུམ་སྲས་ནི་རྔ་ཆེན་་་་་་
དང་། །ལེགས་པའི་བློ་གྲོས་རྣམ་གཉིས་ཡིན། ། ཇ་ཆེན་བཙུན་མོ་གངས་ལྷ་་
ལ། །རྒྱལ་པོ་བི་བྱི་དགའ་བྱེད་བྱོན། །དེ་དང་དྲིལ་བཟོའི་བུ་མོ་མཆོག །བི་ལྷ་
དགའ་མཛེས་བཙུན་མོར་གྱུར། །དེ་གཉིས་སྔོན་གྱི་སྨོན་ལམ་གྱིས། །རྒྱལ་སྲིད་
སྤངས་ནས་རྒྱུན་ཤེས་སྲས། །དྲུང་དུ་གསོ་རིག་གསན་སྦྱོང་མཛད། ། རྫོགས་
པར་གྱུར་ཞིང་མཁས་པར་གྲགས། ། སླར་ཡང་འཚོ་བྱེད་གཞོན་ནུའི་དྲུང༌། །
15



གསོ་རིག་བསྟན་པའི་བདག་པོར་གྱུར། །བདུད་རྩི་སྨན་གྱི་སྒྲུབ་པ་མཛད། །
འཆི་མེད་ཚེ་ཡི་རིག་འཛིན་བརྙེས། ། དེཁྱ་སང་དུས་ནའང་བཞུགས་པར་་་་་
གྲགས། ། གེཁས་པར་གྱུར་ཞིང་སྲིན་པ་གཉིས། །ཙན་དན་ནགས་གསེབ་་་་་
བཞུགས་པའི་ཚེ། །རྗེ་བཙུན་སྒྲོལ་མས་དབང་མེད་པར། །མཐའ་འཁོབ་བོད་
ཀྱི་ཡུལ་དུ་བརྫངས། །བོད་ཡུལ་རྗེ་འབངས་དཔལ་དུ་བྱོན། །ལོ་སྐོར་གཉིས་
བཞུགས་རྒྱལ་པོའི་སྲས། །ལྷ་ལྕམ་ཡིད་ཀྱི་རོལ་ཆ་ལ། །སྨན་པ་དུང་གི་ཐོར་ཅོག་
འཁྲུངས། །དེ་ནས་སྨན་པའི་གདུང་རྒྱུད་རེ། ། བོད་རྒྱལཀྵརེ་དང་མཉམ་དུ་
བྱོན། །ཞེས་གསུངས་པ་དང་། །
ད་དུང་དེའི་སྐོར་དཔལ་ལྡན་གསོ་བ་རིག་པའི་ཁོག་འབུགས་དྲང་སྲོང་
དགྱེས་པའི་དགའ་སྟོན་ (ཤོག་གྲངས་ ༡༠ ༥ན་ ༣) ལས་གསོ་དཔྱད་རང་་་་་
ལུགས་སུ་དང་པོ་རྒྱ་གར་གྱི་ཡུལ་པདྨའི་གླིང་གི་གྲོང་ཁྱེར་དགུའི་དབུས་ལ་པདྨའི་
སྙིང་པོར་ལྷའི་བུ་དམ་པ་ཏོག་དཀར་ཞེས་བྱ་བ་མི་ཡུལ་དུ་བབས་ནས་འདོད་
འཇོའི་བའི་འོ་མ་ཕུལ་བ་བཞེས་པས་བ་ནུར་གྲགས། དེ་དང་བྲམ་ཟེ་ཆོས་ཀྱི་བློ་
གྲོས་བསྟང་དཔྱལ་མཛད་པས་སྲས་བྲམ་ཟེ་ཐོག་འབེབས་དང་། ཤེས་རབ་
རལ་གྲི་གཉིས་བལྟམས། དེ་གཉིས་ལ་ཡབ་ཀྱི་ནོར་སྐལ་གསེར་བུམ་ པ་རེ་་
གནང་སྟེ་རྨུ་ཐག་བརྒྱུད་ལྷ་ཡུལ་དུ་ཕྱིར་བྱོན། ཤེས་རབ་རལ་གྲི་ཆང་ཚོང་གི་
བུ་མོ་ཡིད་འཕྲོག་མ་ཞེས་པ་སྨན་གྱི་ལྷ་མོའི་སྤྲུལ་པ་དེ་དང་ཁྱིམ་ཐབ་ཏུ་གྱུར།
སྲས་དགའ་བའི་བློ་གྲོས་འཁྲུངས། རྒྱལ་པོ་དགའ་བའི་བློ་གྲོས་ལ་བཙུན་མོ་
དཔལ་གྱི་ཁྲིམས་མཛེས་བསུས་པར་སྲས་པདྨའི་དཔལ། དེའི་བཙུན་མོ་དཔལ་
སྒྲོན་ལ་སྲས་དཔལ་ལྡན་ཕུན་ཚོགས། དེའི་བཙུན་མོ་དབྱངས་ཀྱི་ལྷ་མོ་ལ་སྲས་
སྡོང་དུམ་སྐྱེས། དེའི་བཙུན་མོ་རོལ་རྙེད་མ་ལ་སྲས་རྔ་ཆེན་པོ་དང་ལེགས་པའི་
བློ་གྲོས་གཉིས། རྔ་ཆེན་པོས་རྔ་བཟོ་བའི་བུ་མོ་གངྒཱའི་ལྷ་མོ་དང་འགྲོགས་པ་
ལས་སྲས་བི་བྱི་དགའ་བྱེད། དྲིལ་བཟོའི་བུ་མོ་དང་བསྡེབས་པས་སྲས་མོ་བ་ལྷ་
16



དགའ་མཛེས་མ་གཉིས་འཁྲུངས། དེ་གཉིས་ཆུང་གྲོགས་སུ་གྱུར་ནས་ གསོ་
དཔྱད་ཀྱི་བསྟན་པ་ལ་ཞུགས། རྒྱུན་ཤེས་ཀྱི་བུ་དང་འཚོ་བྱེད་གཞོན་ནུ་ལ་གསོ་
བའི་གདམས་པ་མང་དུ་ཞུས། བདུད་རྩི་སྨན་གྱི་སྒྲུབ་པ་མཛད་པས་འཆི་མེད་
ཚེའི་དངོས་གྲུབ་བརྙེས། རྗེ་བཙུན་མ་སྒྲོལ་མས། ཚེ་སྔོན་སྨོན་ལམ་བཏབ་
པའི་མཐུས། །ཁྱེད་རང་བརྒྱུད་པར་བཅས་རྣམས་ཀྱིས། །གསོ་དཔྱད་བསྟན་པ་
འཛིན་པར་ནུས། ། དགའ་བར་གྱིས་ལ་བོད་དུ་བཞུད། །ཅེས་བསྐུལ་བ་ལྟར་
མཆེད་གཉིས་བོད་དུ་བྱོན། ལྷ་ཐོ་ཐོ་རི་སྙན་བཙན་གྱིས་ཕོ་བྲང་ཡུམ་བུ་བླ་
སྒང་དུ་སྤྱན་དྲངས། གསེར་དུ་མ་དང་། བི་བྱི་དགའ་བྱེད་ཀྱི་ཆུང་མར་ལྷ་
ལྕམ་ཡིད་ཀྱི་རོལ་ཆ་ཞེས་པ་ཕུལ། དེ་ལས་སྲས་སྨན་པ་དུང་གི་ཐོར་ཅོག་ཅན་
བལྟམས། ཆེར་འཚར་བ་ དང་ ཡབ་ཀྱིས་ སྨན་ དཔྱད་འཚོ་བའི་མདོ་དང༌།
འགྲེལ་བཤད་ཁོག་འབུགས། ས་བཅད་ལག་ལེན་དང་བཅས་པ་གནང་སྟེ་
ལྕམ་སྲིང་གཉིས་རྒྱ་གར་དུ་ཕྱིར་བྱོན། །
དུང་གི་ཐོར་ཅོག་ཅན་གྱི་སྲས་བློ་གྲོས་ཆེན་པོ། དེའི་སྲས་བློ་གྲོས་་་
མཚུངས་མེད། དེ་སྲས་བློ་གྲོས་རྒྱས་མཛད། དེ་སྲས་བློ་གྲོས་བཤེས་གཉེན་
རྣམས་རིམ་པར་མངའ་བདག་ཁྲི་གཉན་གཟུངས་བཙན་དང༌། འབྲོང་གཉན་
ལྡེའུ། སྟག་རི་གཉན་གཟིགས། གནམ་རི་སྲོང་བཙན། སྲོང་བཙན་སྒམ་
པོ་རྣམས་ཀྱི་བླ་སྨན་མཛད་པར་གྲགས་ཞེས་གསུངས། ཡང་གཡུ་ཐོག་རྙིང་
མའི་རྣམ་ཐར་ལ་གོང་དང་འདྲ་བར། སྨན་པ་དུང་གི་ཐོར་ཅོག་ཅན་ནས་ཆོས་
རྒྱལ་གྱི་གདུང་དང༌། གཡུ་ཐོག་པའི་གདུང་ཐབས་ཤེས་ཟུང་འབྲེལ་ལྟ་བུར་
བྱུང༌ ཚུལ་ དང་། མཐར་ མངའ་ བདག་ འོད་ སྲུང་ དང༌། ཡུམ་ བརྟན།
དཔལ་འཁོར་བཙན། སྐྱིད་ལྡེ་ཉི་མ་མགོན། བཀྲ་ཤིས་ལྡེའི་བར་དུའང་གཡུ་
ཐོག་གདུང་རྒྱུད་ཀྱིས་ཆོས་རྒྱལ་གྱི་བླ་སྨན་གནང་བའི་སྐོར་འཁོད་པ་བཅས་ཀྱིས་
དུང་གི་ཐོར་ཅོག་གི་རྒྱུད་པ་གཡུ་ཐོག་གསར་རྙིང་ལ་ཐུག་པའི་བཤད་ཚུལ་དེ་
_17



ལྟར་ཡིན་ནོ། །
མཆན་འགྲེལ།
@ སྡེ་སྲིད་སངས་རྒྱས་རྒྱ་མཚོས་མཛད་པའི་མཆོད་སྡོང་འཛམ་གླིང་རྒྱུན་གཅིག་རྟེན་་
གཙུག་ལག་ཁང་དང་བཅས་པའི་དཀར་ཆག་ཐོར་གླིང་རྒྱ་མཚོར་བགྲོད་པའི་གྲུ་རྫིངས་
བྱིན་རླབས་བང་མཛོད་ཅེས་པ་ (ཤོག་གྲངས་ ༡༠༢ བ་ ༤）ལས། ལྷ་སེམས་ཅན་་
ཐམས་ཅད་ལས་ལ་བརྟེན་ནས་ཁ་ན་མ་ཐོ་བ་མེད་པར་རི་རྒྱལ་ལྷུན་པོ་ལྟར་བརྗིད་
ཆགས་པར་གནས་པས། ལྷ་ཐོ་ཐོ་རི་ཟེར་ནའང་གྱིས་ཤིག །ཐོ་བ་ནི་སེམས་ཅན་གྱི་
ལས་ལ་བརྟེན་ནས་འབྱུང་སྙིང་འདོད་པའོ། །རི་ཞེས་བྱ་བ་ནི། འཇམ་དབྱངས་ཀྱི་
བཞེད་པས་གདུག་རྩུབ་ཅན་ཕྱེ་མ་ལེབ་ཀྱི་གཤོག་པ་ལྟ་བུས་བསྐྱོད་པར་མི་ནུས་པ་ལ་
ཟེར་ལ། ཀུན་ཏུ་བཟང་པོ་ནི། སེམས་ཅན་ལས་བཟང་པོ་ཅན་གྱི་སྣང་བ་ལ་ཆོས་
རྒྱལ་འདི་ལྟ་བུ་འབྱུང་བ་ནི་རི་འོ་ཞེས་དཔེར་ན་ཉོ་ཚོང་ལྟ་བུ་ལ་དངོས་འདིར་གསེར་
ཡིན་ན་ཞོ་འདི་ཙམ་རི་འོ། འདི་ཙམ་མི་རི་འོ། ཞེས་ཟེར་བ་དང་འདྲ་བར་སེམས་
ཅན་ལས་བཟང་པོ་ཅན་གྱི་སྣང་བ་ལ་རྒྱལ་པོ་འདི་ལྟ་བུ་འབྱུང་བ་རི་འོ་ཞེས་པའི་དོན་
ཡིན་པ་དཔེར་བྱས་སོ། ། གཞན་ནི་གཞན་དུ་འདོགས་ཏེ་དེ་ལ་རྒྱུ་མཚན་མེད་དོ། །
དེང་སང་གྲགས་པ་ལྟར་ཀྱི་རྒྱལ་པོའི་སྙན་ཤལ་ལ་མཐོ་དོ་ཡོད་པས་མཚན་ཡང་དེ་སྐད་
གྲགས་ཟེར་བ་སོགས་ལ་རྒྱུ་མཚན་ཡང་དག་པ་མེད་པས་མི་བདེན་པའི་དོན་ནོ་ཞེས་
ལྷའི་རྒྱལ་པོའི་སྐྱེས་རབས་ཞེས་པ་ནས་ལུང་འདྲེན་མཛད་འདུག །
(2འདི་ནི་གཡུ་ཐོག་ཡོན་ཏན་མགོན་པོའི་གདུང་རབས་ཐོག་མར་གང་ནས་བྱུང་བའི་སྐོར་
གྱི་ལོ་རྒྱུས་སྨན་བླའི་གསུང་སྤྲུལ་གཡུ་ཐོག་པ་ལྷ་བབས་རྒྱལ་རིགས་སཱ་ལ་ཆེའི་ཡོན་ཏན་
རྒྱ་མཚོའི་བྱུང་ཚུལ་ལས་གདུང་རབས་རྣམ་ཐར་མདོར་བསྡུས་ཞེས་པ་དེ་ནས་ལུང་
དྲངས། དེའི་ཁ་ཤོག་སྟེང་དུ་སྡེ་སྲིད་སངས་རྒྱས་རྒྱ་མཚོ་སྐུ་ངོ་མས་མཚལ་དམར་པོའི་
ཕྱག་བྲིས་ཕྱག་བསྟར་མ་གནང་བར། སུས་མཛད་འཕྲལ་དུ་མ་རྟོགས་ཀྱང་ཕྱིས་རྩོམ་
གྲས། སཱ་རས་བརྟགས་ལེགས་ཆ་བི་སྔོན་མ་བུར་བཀོད། ཅེས་འདུག །
སྐྱེས་པའི་ཡིད་འཕྲོག་མ་ཞེས་པ་ནི་སྔོན་གྱི་གཏམ་རྒྱུད་ལས། སྨན་གྱི་ལྷ་མོའི་སྤྲུལ་པ་
ཡུལ་ཁམས་ཐམས་ཅད་དུ་སྨན་གྱི་ས་བོན་བཏབ་སྟེ་ཕྱི་རབས་སེམས་ཅན་གྱི་དོན་དུ་
18



སྨན་གྱི་ལོ་འདབ་རྒྱས་ཤིང་འབྲས་བུ་སྨིན་པར་ཤོག་ཅེས་པའི་སྨོན་ལམ་ཀྱི་མཐུ་ལས།
འཇིག་རྟེན་སྟེང་གི་སྨན་རྣམས་སྐྱེས་པར་བཤད། དེའི་སྐོར་གཡུ་ཐོག་རྙིང་མ་ཡོན་
ཏན་མགོན་པོའི་རྣམ་ཐར་གཟི་བརྗིད་རིན་པོ་ཆེའི་གཏེར་མཛོད་（ལྕགས་པར་ཤོག་
གྲངས་ ༥༣ན་ ༡༠)ནང༌། ཡིད་འཕྲོག་ལྷ་མོ་ངོ་མཚར་སྤྲུལ་པའི་སྐུ། །སངས་རྒྱས་
པདྨ་རྒྱས་པའི་ཞལ་མདའ་མ། །ཕྱག་གཡས་པར་བུ་ཕྱག་གཡོན་གླིང་བུ་བསྣམས། །
བདུད་རྩི་སྨན་རྐྱལ་ཕྲག་ལ་ཐོགས་པ་དེ། །དུག་གསུམ་ནད་སེལ་ལྷ་མོ་བདུད་རྩི་མ། །
ཞེས་པ་ལྟར་རྩ་རྒྱུད་གླེང་གཞིའི་སྐབས་སུ་ལྷའི་འཁོར་གྱི་གྲས་སུ་ཡོད་པ་དང༌། ངོ་བོ་
གཅིག་པར་གསུངས། བཻ་སྔོན་ནང་དུའང་། དེ་བཞིན་ལྷ་མོ་འཕྲོག་མ་ཡིས། ། ལྷ་
རྫས་དགེ་བ་ཨ་རུ་ར། །བླངས་ནས་སྟོན་ལ་རབ་ཕུལ་བ། །བདེན་པའི་ཚིག་ནི་དེ་དག་
གིས། །ནད་པ་རྣམས་ཀྱི་ནད་སེལ་ཞིང་། ། ཉེས་པ་ཐམས་ཅད་འཕྲོག་བྱེད་པའི། །
སྨན་རྣམས་བདུད་རྩིར་འགྱུར་པར་ཤོག ། ཅེས་སྟོན་པརོ་ཨ་རུ་ར་འབུལ་མཁན་དེ་
ཡིན་པར་གསུངས་སོ། །
4)དཔལ་ལྡན་གསོ་བ་རིག་པའི་ཁོག་འབུགས་ལེགས་བཤད་བཻཌཱུརྱའི་མེ་ལོང་དྲང་སྲོང་
དགྱེས་པའི་དགའ་སྟོན་ཞེས་པ་ནི་སྡེ་སྲིད་སངས་རྒྱས་རྒྱ་མཚོ་དགུང་གྲངས་ང་གཅིག་
པ་རབ་བྱུང་བཅུ་གཉིས་པའི་ཆུ་ལུག(སྤྱི་ལོ་1703)ལོ་ལ་བརྩམས་པར་མཛད། རྗེས་
སུ་མང་ཆེ་བས་སྡེ་སྲིད་ཁོག་འབུགས་ཞེས་ཟེར་བ་དང་། བོད་ཀྱི་གསོ་རིག་ལོ་རྒྱུས་
ནང་ནས་ནང་དོན་རྒྱས་ཤིང་ཧ་ཅང་ཁུངས་ལྡན་ཡིན་སྟབས་ཚང་མས་དེ་དག་རྩ་བར་
བཟུང་། དེ་སྔའི་ཤིང་པར་ལྷ་སའི་པོ་ཏཱ་ལའི་ཤར་ངོས་དགའ་ལྡན་ཕུན་ཚོགས་གླིང་
ཞེས་པར་ཡོད་པ་དང༌། ད་ལྟ་སྨན་རྩིས་ཁང་དུ་བཞུགས་སོ། །
) དུང་གི་ཐོར་ཅོག་ཅེས་པ་དབུ་ལ་རས་དཀར་གྱི་ལ་ཐོད་གསོལ་བས་མཚན་དེ་ལྟར་
ཐོགས་པ་དང་། ཐོ་ཐོ་རི་སྙན་བཙན་གྱི་དབུ་ལའང་རས་དཀར་ལ་ཐོད་ཡོད་པས་
རྒྱལ་རིགས་ཀྱི་རྟགས་མཚན་ནམ། ཡང་ན་འཕགས་ཡུལ་སྨན་པ་རྣམས་གོས་དཀར་
ཅན་ཡིན་པས་འཚོ་བྱེད་གཞོན་ནུའི་དབུ་ཐོད་ལ་རས་དཀར་དཀྲིས་པ་བཞིན་སྨན་པ་
མཚོན་བྱེད་དོན་གྱི་སྒོ་ནས་བཏགས་པར་སེམས་སོ། །



འ་ཞའི་སྨན་པ།
འ་ཞའི་སྨན་པ་ནི། བོད་ཀྱི་རྒྱལ་པོ་སྟག་རི་གཉན་གཟིགས་དུས་སུ་བྱུང་།
གསོ་རིག་ཁོག་འབུགས་དྲང་སྲོང་དགྱེས་པའི་དགའ་སྟོན་ (ཤོག་གྲངས་༧༧ན་
༦)ལས། དེ་ནས་རྒྱལ་རབས་གསུམ་པ་འབྲོང་སྙན་ལྡེའུ་ས་གདོན་གྱིས་ཟིན་
པ་རྒྱལ་བརྒྱུད་ཕྱི་མ་རྣམས་ལ་དེ་ལྟར་མི་འབྱུང་བའི་ཕྱིར་གསོན་པོར་དུར་དུ་
ཞུགས་ཁར། སྲས་དམུས་ལོང་དཀོན་པ་བཀྲར་ཞལ་ཆེམས་སུ། །བསམ་པ་
བཟང་པོ་གསེར་དང་འདྲ་བ་སྟེ། ། བཟང་པོའི་གྲོས་ནི་བདུད་རྩི་ཡིན་ཞེས་་་་
ཉོན། །ངན་པ་རྣམས་ཀྱང་མེ་དང་འདྲ་བས་གསོས། ། མི་ཆོས་རྟོག་པ་ཡིན་གྱི་
རྣམ་རྟོག་སྐྱུངས། ཞེས་གཉན་པོ་གསང་བ་) ལ་མཆོད་པ་བྱ་བ་དང་། འ་
ཞའི་ཡུལ་@ ནས་སྨན་པ་བོས་ལ་མིག་ཕྱེ་སྟེ་ རྒྱལ་ ཐབས་ཀྱི་བྱ་བ་བྱེད་ཚུལ་་་་་
གསུངས་པ་ལྟར། རྒྱལ་ཕྲན་འ་ཞ་རྗེ་བྱ་བ་སྨན་པ་མཁས་པ་ཞིག་སྤྱན་དྲངས།
རྒྱལ་བུའི་མིག་གསེར་གྱི་ཐུར་མས་ཕྱེ། སྐྱིད་ཤོད་སྟག་མོ་རི་ལ་གཉན་འདུག་པ་
གཟིགས་ པས་ སྟག་རི་གཉན་གཟིགས་ སུ་ གྲགས། ཞེས་ གསུངས་ པ་ དང༌།
རྒྱལ་རབས་གསལ་བའི་མེ་ལོང་ནང་འ་ཅིའི་ཡུལ་ནས་སྨན་པ་བོས་ལ་མིག་ཕྱེ་
ནས་རྒྱལ་སྲིད་ཟུངས་ཤིག་ཅེས་པ་དང༌། ལྔ་པ་ཆེན་པོའི་དཔྱིད་ཀྱི་རྒྱལ་མོའི་
གླུ་དབྱངས་སུ་ཁྱེད་ཡབ་མེས་ཀྱི་གཉན་པོ་གསང་བར་མཆོད་པ་གྱིས། འ་ཞའི་
ཡུལ་ནས་སྨན་པ་བོས་ལ་མིག་ཕྱེ། མིག་མ་བྱུང་ན་སུམ་པའི་ཡུལ་ན་བོན་པོ་
ཞིག་གི་ཆུང་མ་རྒྱ་མོ་རྒྱ་ལྕམ་བྱ་བ་ལ་ནུབ་གཅིག་འགྲོགས་པའི་ཤག་མོ་ཙམ་པ་ལ་
སྐྱེས་པའི་སུམ་རི་རིང་མོ་བྱ་བ་ཡོད་པས་དེ་བོས་ལ་གཅེན་ཆོལ་རྒྱལ་སར་ཆུག་
20



གསུངས་ནས་བང་སོ་ཞང་མདར་བརྩིགས་པར་ཡབ་ཡུམ་གསོན་པོར་བཞུགས་
སྐད་དོ། །དེ་ནས་སྲས་ཀྱིས་ཡབ་ཀྱི་གསུང་བཞིན་བྱས་པས་མིག་ཕྱེ་སྟེ། སྐྱིད་
ཤོད་སྟག་མོ་རི་ལ་གཉན་འདུག་པ་གཟིགས་པས་ སྟག་རི་གཉན་གཟིགས་སུ་་
གྲགས། ཞེས་གསུངས། །
དཔའ་བོ་གཙུག་ལག་ཕྲེང་བས་མཛད་པའི་ཆོས་འབྱུང་མཁས་པའི་དགའ་
སྟོན་ནང་། ལྷ་སྲས་དམུས་ལོང་དཀོན་པ་བཀྲ་དེ་ཡིན། གཉན་པོ་གསང་བ་
མཆོད་པའི་བྱིན་རླབས་དང་། །འ་ཞའི་ཡུལ་གྱི་སྨན་པས་སྤྱན་ཕྱེ་སྟེ། །སྟག་མོའི་
རི་ལ་རི་དྭགས་གཉན་གཟིགས་པས། ། མཚན་ཡང་ སྟག་རི་གཉན་གཟིགས་་་
བཙན་དུ་ཐོགས། །ཞེས་དང༌ ཡང་དེ་ཉིད་ལས་རྒྱལ་ཕྲན་འ་ཞ་རྗེ་བྱ་བ་སྨན་
པ་མཁས་པ་ཞིག་བོས་པས་སྤྱན་ཕྱེ་རྒྱལ་བུའི་ཕྱག་སྒོ་ཀླད་དུ་བཏགས་པའི་འོག་
ཏུ་འ་ཞ་རྗེ་འཛུལ། ལོག་ནས་མས་གཏམ་དྲིས་པས། བོད་ཀྱི་རྒྱལ་པོ་ནི་མ་
མཐོང་། སྒོ་གོང་ན་གཡུའི་ལྷ མ་ཆུང་ཞིག་བཏགས་འདུག་པའི་འོག་ལ་ཕྱིན་
པས་བྱིས་པ་དམུས་ལོང་ཞིག་འདུག་པས་མིག་ཕྱེ་ནས་ལོག་གོ་སྨྲས་པས། མ་ན་
རེ། གཏམ་ཆེས་སོ་ད་ནི་བོད་ཀྱི་ཆབ་འོག་ཏུ་ཚུད་པས་ཐབས་ཅི་ཡང་མེད་དོ་
ཟེར། རྒྱལ་ཕྲན་རྣམས་ཀྱི་སུམ་གཉིས་མངའ་འོག་ཏུ་འདུས། བན་པོ་རྗེ།
འ་ཞ་རྗེ། དྲང་གར་རྗེ། ཟིན་པོ་རྗེ། ཞང་ཞུང་རྗེ་རྣམས་བཏུལ། ཉང་
སྦས་གནོན་གསུམ་འབངས་སུ་ཚུད་སྐད་ཅེས་གསལ་བ་དང་། །
ཡང་བོན་གྱི་ལོ་རྒྱུས་སྨན་རིའི་སློབ་ཟུར་བསྟན་འཛིན་རྣམ་དག་གིས་་་་
བརྩམས་པའི་སྔ་རབས་བོད་ཀྱི་བྱུང་བ་བརྗོད་པའི་འབེལ་གཏམ་ལུང་གི་སྙིང་པོ་
ལས། འབྲོང་ཟ་དར་མ་གཡང་བཞེར་གྱི་སྲས་འབྲོང་སྙན་ལྡེའུ་ཁུའི་བོན་པོ་
མང་རྗེ་ལོད་པོས་སྐུ་བསྲུང་། འབྲོང་སྙན་དང་། མཆིམ་ཟ་ཀླུ་རྒྱལ་ངན་ན་ཆེ་
ལ་སྲས་དམུས་ལོང་ཞིག་བྱུང་བ་ལ། ལུ་བོན་མང་རྗེ་ལོད་པོས་སྤྱན་བསྒྲུབས་
པས། ཕ་རི་ལ་གཉན་འདུག་པ་གཟིགས་པས། མཚན་ སྟག་རི་གཉན་་་་་
གཟིགས་སུ་བཏགས། འབྲོང་གཉན་ལྡེའུ་མཛེ་ནད་བྱུང་ནས་གསོན་པོར་་་



བཞུགས་པ་མ་དགྱེས་ཏེ། རྒྱལ་པོ་དང་བཙུན་མོ་གཉིས་ལྷན་དུ་བང་སོའི་ནང་
དུ་ཞུགས་ནས་སྦས་སོ། ། སྦ་ཁར་སྲས་ལ་ཞལ་ཆེམས་སུ། ཡབ་མེས་ཀྱི་
ཐུགས་དམ་གཉན་པོ་གསང་བ་ལ་མཆོད་པ་བྱ་བ་དང་། འ་ཞའི་ཡུལ་ནས་
སྨན་པ་བོས་ལ་སྤྱན་ཕྱེས། རྒྱལ་སྲིད་ཟུངས་ཤིག་གསུངས། བང་སོ་ ཞང་
མདར་བརྩིགས་ནས་དེའི་མིང་ལ་གསོན་ཆས་ཟླུམ་པོར་གྲགས་སོ། ། ཞེས་དར་
རྒྱས་གསལ་སྒྲོན་ནང་ཡོད་ཚུལ་གསུངས་སོ། །
དེ་བཞིན་བཀའ་ཐང་སྡེ་ལྔ་ལས་ཏ་ཟིག་འ་ཞའི་བོན་པོ་གདན་དྲངས་
ནས། །རྡོ་ནག་ཐོམ་དོ་ལྷ་དང་སྡུམ་དུ་འབྲེལ། །ཤི་ལྤགས་སྐྱ་མོའི་བླ་གཞི་འབྲེང་
དུ་དྲ། །གསོན་གྱི་ལྷ་མཆོད་གཤིན་གྱི་འདྲེ་འདུལ་བྱུང་། ། ཞེས་པ་ལྟར་ཆེས་སྔ་
བའི་དུས་ནས་ཏ་ཟིག་དང་འ་ཞར་བོན་ཆོས་ དར་རྒྱས་སུ་ཡོད་ པར་མ་ ཟད།
སྨན་དཔྱད་འཕེལ་རྒྱས་ཀྱང་ཡོད་པར་བརྟེན་རྒྱལ་ཕྲན་འ་ཞའི་སྨན་པས་རྒྱལ་
བུའི་སྤྱན་གསེར་གྱི་ཐུར་མས་ཕྱེ་ཞེས་གསལ་བ་ལྟར། བོད་ཀྱི་གསོ་རིག་རྒྱུད་
བཞིའི་ནང་ཚན་མན་རྒྱུད་ལེའུ་ཉེར་དགུ་པ་མིག་ནད་བཅོས་སྐབས། ཐུར་
མའི་རྒྱུ་ནི་གསེར་དངུལ་ར་གན་གསུམ། ཞེས་མིག་འབྱེད་ཐུར་མ་གསེར་ལས་
བཟོས་པ། ཟངས་ལས་གྲུབ་པ། ར་གན་གསུམ་པོ་གང་ཡང་རུང་བའི་སྐོར་
དང༌། དེ་བཞིན་བཤད་རྒྱུད་ལེའུ་ཉེར་གཉིས་པ་ཆ་བྱད་སྐབས། ཟགས་
ཐུར་བྲ་བོ་འདྲ་བས་མིག་སྤྲིན་དབུག ཅེས་ཐུར་མའི་དབྱིབས་ཀྱང་ཡོད་པ་
སོགས་ཀྱིས་ལོ་རབས་བརྒྱ་ཕྲག་བདུན་པར་བྱུང་བའི་བོད་ཀྱི་གསོ་རིག་རྒྱུད་བཞི་
ཡི་ནང་དུ་མིག་འབྱེད་ལག་ལེན་ཞིབ་ཕྲ་འཁོད་ཡོད་པ་ལྟར། དེང་གི་དུས་
སུའང་ལག་རྒྱུན་ཇི་ལྟ་བ་མ་ཉམས་པར་བརྒྱུད་འཛིན་བྱས་ཏེ་གནས་ཡོད་དོ། །
མཆན་འགྲེལ།
ལྷ་ཐོ་ཐོ་རི་སྙན་བཙན་གྱི་དུས་སུ། ཕོ་བྲང་ཡུམ་བུ་བླ་སྒང་གི་ཡང་ཐོག་ཏུ་སྤང་སྐོང་
ཕྱག་བརྒྱ་པ་དང་། མདོ་སྡེ་ཟ་མ་ཏོག། ཙིནྟ་མ་ཎི། གསེར་གྱི་མཆོད་རྟེན་བཅས་
22



ནམ་མཁའ་ལས་བབས་ཏེ་གདུང་རབས་ལྔ་ནས་འདིའི་དོན་ཤེས་པ་འབྱུང་བའི་ལུང་
བསྟན་གྱི་སྒྲ་ནམ་མཁའ་ལས་གྲགས་པས། རྟེན་དེ་རྣམས་ངོ་མཚར་ཆེ་བར་དགོངས་
ཀྱང་དོན་གང་ཡིན་མ་རྟོགས་པས་རྒྱལ་པོས་ཕོ་བྲང་གི་དཀོར་ཁང་དུ་མིང་གཉན་པོ་
གསང་བར་བཏགས་ཏེ་གསེར་སྐྱེམས་གཡུ་སྔོན་གྱིས་མཆོད་པའི་མཐུས་རྒྱལ་པོ་དགུང་
ལོ་བརྒྱུད་ཅུ་སོན་པ་སླར་ན་ཚོད་དར་ལ་བབས་པའི་ལང་ཚོ་ལྟར་ཡ་མཚན་དུ་གྱུར་ཅིང༌།
སྐུ་ལུས་གཅིག་ལ་སྐུ་ཚེ་གཉིས་ཐུབ་ཅེས་དགུང་ལོ་བརྒྱ་དང་ཉི་ཤུ་བར་བཞུགས་པར་
གྲགས་སོ། །
2འ་ཞའི་ཡུལ། ༧རྒྱལ་དབང་ལྔ་པས་མཛད་པའི་གནས་གསར་འོག་མགོན་པོ་བསོད་
ནམས་མཆོད་ལྡན་གྱི་རྣམ་ཐར་ནང་། མཚོ་སྔོན་པོའི་ཁོངས་སུ་ཡོད་ཅེས་གསལ།
ཡང་ཕྱི་རྒྱལ་བ་འགའ་རེས། ལོ་བརྒྱ་ཕྲག་བཞི་པའི་སྟོད་དུ་གྲུ་གུ་ཧུན་ནམ་ཐུ་གུ་ཧུན་
ལ་བོད་པས་འ་ཞ་ཞེས་ཟེར། འ་ཞ་དང་གྲུ་གུ་གཅིག་ཏུ་བརྩིས་འདུག མཁས་
དབང་ཚེ་ཏན་ཞབས་དྲུང་གིས་མཛད་པའི་བོད་ཀྱི་ལོ་རྒྱུས་ནང༌། འ་ཞའི་ཡུལ་ནི་
ཕྱིས་སུ་བོད་ཀྱི་མངའ་ཁུངས་ལ་ཚུད་པ་ལོ་རྒྱུས་རྣམས་སུ་བཤད་དེ། ད་ལྟའི་མངའ་
རིས་བསྐོར་གསུམ་གྱི་ཕྱོགས་སུ་གཏོགས་པ་ཡིན་ནམ་སྙམ། ཞེས་གསུངས་པ་བཅས་
ཀྱིས་འ་ཞ་ནི་བོད་ཀྱི་བྱང་ཕྱོགས་སུ་གནས་པའི་གྲུ་གུའམ། ཡང་ན་སྟོད་མངའ་རིས་
སྐོར་གསུམ་ཇི་ལྟར་ཡང༌། པུར་རྒྱལ་བོད་ཀྱི་ཁོངས་སུ་གཏོགས་པར་བསྙོན་མེད་ཡིན་
ཚུལ་ཡིག་ཚང་རྣམས་ལས་ཤིན་ཏུ་གསལ་བར་གསུངས་སོ། །



ཧྭ་ཤང་མ་ཧཱ་དེ་ཝ།
ཧྭ་ཤང་མཧཱ་དེ་ཝ་ནི། ཧྭ་ཤང་ནི་རྒྱའི་སྐད་དུ་དགེ་འདུན་པའམ་གྲྭ་པ་
ལྟ་བུ་དང༌། མཧཱ་དེ་ཝ་ནི་ལེགས་སྦྱར་སྐད་ཡིན་པས་བོད་སྐད་དུ་ལྷ་ཆེན་པོ་
ཞེས་སུ་གྲགས། ཧྭ་ ཤང་མཧཱ་དེ་ཝ་ནི་དུས་རབས་བདུན་པའི་ནང་བོད་དུ་
ཕེབས་ནས་ནང་པའི་ཆོས་ལུགས་ཁྱབ་སྤེལ་གནང་བ་དང་ཆབས་ཅིག་མེས་རྒྱལ་
ཀྲུང་དབྱི་གསོ་རིག་བོད་ཡིག་ཏུ་ལེགས་བསྒྱུར་མཛད་མཁན་གྱི་ཡ་གྱལ་ཞིག་ཡིན།།
དེའི་དུས་སུ་རྒྱལ་པོ་སྲོང་བཙན་སྒམ་པོས་པུར་རྒྱལ་རྒྱལ་རབས་སྟོབས་དང་ལྡན་
པ་ཞིག་བཙུགས་ཏེ་སྔ་རྗེས་སུ་བལ་བཟའ་ཁྲི་བཙུན་དང་། ལྷ་ ཅིག་ཀོང་ཇོ་
གཉིས་ ཁབ་ ཏུ་ བཞེས་ ནས་ བལ་ ཡུལ་དང་། རྒྱ་ནག་ གི་ རིག་ གཞུང་ དང་།
ལག་ཤེས་བཟོ་ལས། སྨན་རྩིས་སོགས་ཀྱི་བཟང་ཆ་བླངས་ཤིང་། ལྷག་པར་
རྒྱ་བཟའ་འུན་ཤིང་ཀོང་ཇོ་བོད་ལ་ཕེབས་སྐབས་གོང་མ་ཐང་ཐའེ་ཛུང་གིས་ཀོང་
ཇོའི་སྐལ་རྫོངས་སུ། གསེར་གྱི་ལྷ་ཤཱཀྱ་མུ་ནེ་དང༌། བཟོ་སྣ་བཅོ་བརྒྱད་ཀྱི་
དཔེ། སྨན་དཔྱད་ཆེན་མོ། རྩིས་ཀྱི་སྤོར་ཐང་བརྒྱད་ཅུ། གཞན་ཡང་རིན་
པོ་ཆེ་དང་། དར་ཟབ་སོགས་གྱ་ནོམ་པ་གནང་། །
གོང་གསལ་ཀྲུང་དབྱི་གསོ་རིག་གི་གཞུང་སྨན་དཔྱད་ཆེན་མོ་ཞེས་པ་ཐོག་
མར་སྒྱུར་མཁན་ནི་ཧྭ་ཤང་མཧཱ་དེ་ཝ་དང་། བོད་ཀྱི་ལོ་ཙཱ་བ་དྷརྨ་ཀོ་ཥ་རྣམ་
གཉིས་རེད། རྒྱུ་མཚན་དེ་ལ་བརྟེན་ནས་ཡར་རྗེ་ཨུ་རྒྱན་གླིང་པས་ཡར་ཀླུང་
ཤེལ་བྲག་ནས་གཏེར་ནས་བཏོན་པའི་ལོ་པཎ་བཀའ་ཐང་ནང༌། པཎྜི་ཏའི་
མཚན་གྱི་རྣམ་གྲངས་འདྲེན་དུས་ཧྭ་ཤང་མཧཱ་དེ་ཝ་ལ། པཎྜི་ཏ་རྒྱ་ནག་མ་ཧཱ་
24



དེ་ཝ་ཞེས་པའི་མཚན་སྙན་འདུག དེ་དག་གིས་ཁོང་སྤྱིར་ན་ཕྱི་ནང་ཤེས་བྱ་
ཀུན་ལ་མཁྱེན་པ་རབ་ཏུ་རྒྱས་པ་དང་། ཡང་སྒོས་རྒྱ་བོད་མི་རིགས་དབར་གྱི་
རིག་གཞུང་སྤེལ་རེས་ཐད་ལ་མཛད་རྗེས་གཟེངས་སུ་ཐོན་ཅིང༌། ལྷག་ཏུ་མེས་
རྒྱལ་ཀྲུང་དབྱི་གསོ་རིག་གི་ཉིང་ཁུ་སྨན་དཔྱད་ཆེན་མོ་བོད་ཡིག་ཏུ་བསྒྱུར་པར་
བརྟེན་བོད་ཀྱི་གསོ་རིག་སྔར་ལས་ཕུན་སུམ་ཇེ་ཚོགས་སུ་འགྲོ་རྒྱུར་མི་ནུབ་པའི་
མཛད་རྗེས་བཞག་ཡོད། དཔེར་ན་འཇམ་དཔལ་སྙིང་གི་ཟུར་ཐིག་ཏུ། རྒྱ་
གར་རྒྱ་ནག་སྟོད་ཕྱོགས་གསུམ། །ལུགས་གསུམ་བྱང་ཆུབ་ཆེན་པོ་ཡིན། ། ཞེས་
པ་ དང༌། སྨན་གྱི་ཁོག་འབུགས་དྲང་སྲོང་དགྱེས་པའི་དགའ་སྟོན་ (ཤོག་་་་
གྲངས༧/༧བ་༤)ལས་འཕགས་པ་འཇིག་རྟེན་དབང་ཕྱུག་མི་རྗེའི་ཚུལ་བཟུང་བ་
སྲོང་བཙན་སྒམ་པོ་རྒྱལ་སར་ཕེབས་ནས་མིང་ཚིག་ཐམས་ཅད་ཡི་གེར་གདབ་ཏུ་
རུང་བ་དང༌། རྒྱ་བཟའ་འུན་ཤིང་ཀོང་ཇོས་བསྣམས་པའི་སྨན་དཔྱད་ཆེན་
མོར་གྲགས་པ་ཧྭ་ཤང་མཧཱ་དེ་ཝ་དང་། དྷརྨ་ཀོ་ཥ་གཉིས་ཀྱིས་བསྒྱུར་ཞིང་།
ཞེས་པ་དང་། མི་འཇིགས་མཚོན་ཆ་ཞེས་པ་ལས། ལུགས་ཆེན་གསུམ་པོའི་
ཚུལ་དག་མ་རྟོགས་ན། །སྨན་པ་ཆེན་པོའི་གྲངས་སུ་མི་འགྲོ་སྟེ། །བདག་དང་
གཞན་ལ་ཕན་པར་མི་ནུས་པས། ། བར་སྣང་ཁམས་ལ་ཇི་ལྟར་མཐོས་བསྙབ་
བཞིན། །ཞེས་སྲོང་བཙན་སྐབས་གསོ་དཔྱད་ཐམས་ཅད་ལུགས་སྡེ་གསུམ་དུ་
བསྡུས་ནས་འཆད་པར་མཛད། ཧྭ་ཤང་མཧཱ་དེ་ཝས་བསྒྱུར་པའི་སྨན་དཔྱད་
ཆེན་མོའམ་ཀྲུང་དབྱི་གསོ་རིག་གཞུང་ལུགས་ཀྱི་ཉིང་ཁུ་མི་ཉུང་བ་བོད་ཀྱི་གསོ་
རིག་རྒྱུད་བཞི་དང༌། དེ་མིན་གཞུང་འགྲེལ་མང་པོའི་ནང་བསྡུ་ལེན་བྱས་ཡོད་
སྟབས་ཧྭ་ཤང་མཧཱ་དེ་ཝ་ནི་བོད་ཀྱི་གསོ་རིག་ཡར་རྒྱས་ཡོང་རྒྱུར་བསྐུལ་འདེད་
ཀྱི་ནུས་པ་ཤུགས་ཆེན་འདོན་མཁན་མཁས་པ་ཆེན་པོ་ཞིག་ཡིན་ནོ། །



ཧན་ཝན་ཧད།།
ཧན་ཝན་ཧད་》ཅེས་པ་ནི་རྒྱ་བཟའ་ཀོང་ཇོ་བོད་ལ་ཕེབས་ནས་མི་རིང་
བར་རྒྱལ་པོའི་བསྙུན་གསོ་བའི་ཕྱིར་གདན་དྲངས་པའི་ཀྲུང་དབྱི་སྨན་པ་མཁས་
ཅན་ཞིག་རེད། ཧན་ཝན་ཧད་བོད་ལ་ཕེབས་རྗེས་ཀྲུང་དབྱི་གསོ་རིག་གི་ཁྱད་
ཆོས་ཐུན་མོང་མ་ཡིན་པ་རྒྱ་དཔྱད་ཐོར་བུ་ཆེ་ཆུང་ཞེས་པ་བོད་ཡིག་ཏུ་བསྒྱུར་པ་
དང་། ད་དུང་འཕགས་ཡུལ་གྱི་སྨན་པ་བྷ་ར་དྷ་ཛ་དང༌། ཧན་ཝན་ཧད།
ག་ལེས་ནོས་གསུམ་བཀའ་བགྲོས་ཏེ་མི་འཇིགས་པའི་མཚོན་ཆ་ཞེས་པ་བམ་པོ་
བདུན་ཡོད་པའི་གསོ་དཔྱད་ཀྱི་གཞུང་གསར་དུ་བརྩམས་ནས་སྲོང་བཙན་ལ་
ཕུལ་ཡོད་པ་རེད། དེ་ལས། ལུགས་ཆེན་གསུམ་པོའི་ཚུལ་དག་མ་རྟོགས་
ན། །སྨན་པ་ཆེན་པོའི་གྲངས་སུ་མི་འགྲོ་སྟེ། །ཞེས་པ་ནས། ཧན་ཝན་ཧད་དེ་
ས་བདག་དབང་བསྐུར་བ། ། འཕྲུལ་ཆེན་གསུམ་པ་བདུད་རྩི་བུམ་པ་བསྔགས།
ཞེས་ཧན་ཝན་ཧད་ནི་ས་བདག་གིས་དབང་བསྐུར་བའི་སྨན་པ་མཁས་པ་ཡིན་
ཚུལ་དང་། གསོ་དཔྱད་ཐམས་ཅད་ལུགས་སྡེ་གསུམ་དུ་བསྡུས་ནས་འཆད་
པའི་སྲོལ་བཏོད། །
དེ་རྗེས་རྒྱ་དཀར་ནག་གི་སྨན་པ་གཉིས་ལ་བོད་ཀྱི་རྒྱལ་པོས་བྱ་དགའ་ཕུལ་
ཏེ་རང་རང་གི་ཡུལ་དུ་བཞུད་ཅེས་གསལ་བས། ཕལ་ཆེར་ཧན་ཝན་ཧད་བོད་
ལ་དུས་ཚོད་རིང་པོ་མ་བཞུགས་པ་འདྲ། གང་ལྟར་གོང་གསལ་ཧྭ་ཤང་མ་ཧཱ་
དེ་ཝ་དང་། དྷརྨ་ཀོ་ཥ་གཉིས་ཀྱི་བསྒྱུར་པའི་སྨན་དཔྱད་ཆེན་མོ་དང་། ཧན་
ཝན་ཧད་ཀྱིས་བསྒྱུར་པའི་རྒྱ་དཔྱད་ཐོར་བུ་ཆེ་ཆུང༌། གཞན་ཡང་མི་འཇིགས་
26



པའི་མཚོན་ཆ་བཅས་ཀྱི་ནང་ཀྲུང་དབྱི་གསོ་རིག་གི་གཞུང་དང་། ལག་ལེན་དུ་
མའི་སྙིང་པོ་རྣམས་དར་སྤེལ་མཛད་པས་བོད་ཀྱི་གསོ་རིག་ནང་ཀྲུང་དབྱིའི་་
ཤུགས་རྐྱེན་གཏིང་ཟབ་ཅིག་ཐེབས་པའི་རྒྱུ་མཚན་དེ་ལྟར་ཡིན། དཔེར་ན་
གདགས་སྲིབས་རིག་པ་དང༌། འབྱུང་བ་ལྔ་ལྟ་བུའི་རྣམ་བཤད། སྨན་རྫས་
སྐབས་ཏང་ཀུན་དང་། ལང་ཐང་ཙེ། ཧོང་ལེན། གི་ཝང་། དེ་མིན་རྩ་
ལྟ་སྐབས་མཚོན་ཀན་ཆག་གི་རྒྱ་སྐད་སྒྲ་ཇི་བཞིན་གནས་པ་སོགས་དུས་ རབས་
བདུན་པའི་སྐབས་ནས་བོད་སྨན་ལ་ཀྲུང་དབྱི་གསོ་རིག་གི་ཤུགས་རྐྱེན་ཐེབས་པ་
མཚོན་བྱེད་གསོ་རིག་རྒྱུད་བཞིའི་ནང་མི་ཉུང་བ་ཡོད་དོ། །
མཆན་འགྲེལ།
1)ཧན་ཝན་ཧད་ཅེས་པ་ནི་རྒྱ་སྐད་ཡིན་ཞིང་། ཕལ་ཆེར་ཧན་ཞེས་པ་ནི་རུས་མིང་དང་།
ཝན་ནི་རིག་གཞུང་། ཧད་ནི་རྒྱ་མཚོ་ཞེས་པར་འཇུག་གམ་སྙམ། ཀོང་སྤྲུལ་ཡོན་
ཏན་རྒྱ་མཚོས་མཛད་པའི་ཤེས་བྱ་ཀུན་ཁྱབ་མཛོད་ཀྱི་གསོ་རིག་ལོ་རྒྱུས་སྐབས། ཧན་
ལན་ཧཱན་ཞེས་ཡིག་འབྲུ་གསུམ་དང༌། སྡེ་སྲིད་ཁོག་འབུགས་ནང་རྒྱ་ནག་གི་སྨན་པ་
ཧེན་ཝེན་ཧད་དེ་ཞེས་ཡིག་འབྲུ་བཞི་དང༌། ཧེན་ཝེན་ཧད་དེ་ས་བདག་དབང་་་
བསྐུར་བ། ཞེས་པའི་དེ་སྒྲ་ངེས་བཟུང་ཡིན་ནམ་སྙམ་པས་དཔྱད་པ་ཞུ། །
27



བྷ་ར་དྷ་ཛ།
བྷ་ར་དྷ་ཛ་ནི། རྒྱ་གར་འཕགས་པའི་ཡུལ་གྱི་སྨན་པ་མཁས་པ་དེའི་
མཚན་ཡིན་ཞིང་། བྷ་ར་དྷ་ཛ་བོད་དུ་གདན་དྲངས་སྐབས་པུར་རྒྱལ་བོད་ཀྱི་
ཆབ་སྲིད་དང་། དཔལ་འབྱོར། རིག་གནས་སོགས་ཡར་རྒྱས་ཆེས་ཆེར་ཕྱིན་
ཏེ། མིང་ཚིག་ཐམས་ཅད་ཡི་གེར་གདབ་ཏུ་རུང་བར་གྱུར་ཟིན་པས་གསོ་རིག་
གཞུང་ལུགས་དང་ལག་ལེན་ཟུང་འབྲེལ་གྱིས་ས་མཐོའི་ཁྱད་ཆོས་ལྡན་པའི་སྨན་
དཔྱད་མ་ལག་འཕེལ་རྒྱས་འགྲོ་བའི་སྐབས་རེད། དེའི་དུས་སུ་སྲོང་བཙན་
སྒམ་པོས་མི་རིགས་ཀྱི་གསོ་དཔྱད་སྔར་ལས་ཕུན་སུམ་ཇེ་ཚོགས་སུ་འགྲོ་ཕྱིར་རྒྱ་
གར་ནས་བྷ་ར་དྷ་ཛ་གདན་ཞུས་དང་འབྲེལ་ཕྱི་ཕྱོགས་ཀྱི་གསོ་རིག་ཉིང་ཁུ་བསྡུ་
ལེན་བྱེད་རྒྱུར་ཐུགས་དགོངས་བླ་ན་མེད་པ་བཞེས་ཡོད་པ་རེད། དཔེར་ན་བྷ་
ར་དྷ་ཛས་བསྒྱུར་པའི་འཕགས་ཡུལ་གྱི་སྨན་གཞུང་ཁྱད་དུ་འཕགས་པ་འབུ་ཤག་
མ་བུ་ཆེ་ཆུང་དང་སྦྱོར་བ་མར་གསར་ཞེས་པ་གཉིས་དང༌། ད་དུང་མི་་་་་
འཇིགས་པའི་མཚོན་ཆ་ཞེས་པའི་སྨན་དཔྱད་ཀྱི་གཞུང་གསར་པ་བམ་པོ་བདུན་
གྱི་བདག་ཉིད་ཅན་ཧན་ཝན་ཧད་དང༌། བྷ་ར་དྷ་ཛ། ག་ལེས་ནོས་གསུམ་
གྱིས་བརྩམས་ཏེ་ཕུལ་བས་སྲོང་བཙན་གྱིས། ལུགས་ཆེན་གསུམ་པོའི་ཚུལ་
དག་མ་རྟོགས་ན། །སྨན་པ་ཆེན་པོའི་གྲངས་སུ་མི་འགྲོ་སྟེ། །བདག་དང་གཞན་
ལ་ཕན་པར་མི་ནུས་པས། །བར་སྣང་མཁའ་ལ་ཇི་ལྟར་མཐོས་བསྟབ་བཞིན། །
བྷ་ར་དྷ་ཛ་དྲང་སྲོང་ཆེན་པོ་དང་། །ག་ལེས་ནོས་ནི་རྒྱལ་ཚབ་ཐུ་བོ་དང༌། །ཧན་
ཝན་ཧད་དེ་ས་བདག་དབང་བསྐུར་བ། ། འཕྲུལ་ཆེན་གསུམ་པ་བདུད་རྩི་བུམ་
28



པ་བསྔགས། ། ཞེས་གསོ་དཔྱད་ཐམས་ཅད་ལུགས་ སྡེ་གསུམ་དུ་བསྡུས་ནས་་་
འཆད་པར་མཛད་པ་ལས། རྒྱ་གར་གྱི་ལུགས་ནི་བྷ་ར་དྷ་ཛས་ དར་སྤེལ་་་
གནང་། དེ་ནས་རྒྱལ་པོས་བྱ་དགའ་དཔག་མེད་གནང་རྗེས་རང་གི་ཡུལ་དུ་
ཕེབས་པར་གྲགས། རྒྱུ་མཚན་དེ་ལ་བརྟེན་བོད་ཀྱི་གསོ་རིག་ལོ་རྒྱུས་ནང་བྷ་ར་
དྷ་ཛའི་མཛད་རྗེས་བཀོད་པ་མང་པོ་ཡོད་གཤིས། དེ་དག་གིས་བྷ་ར་དྷ་ཛ་ནི་
འཕགས་ཡུལ་གསོ་དཔྱད་བོད་ལ་སྤེལ་མཁན་གཙོ་བོ་ཡིན་པ་གསལ་བཤད་གང་
ལེགས་བྱས་འདུག །



ག་ལེས་ནོས།
ག་ལེས་ནོས་ཞེས་པ་ནི། ཆོས་རྒྱལ་སྲོང་བཙན་སྒམ་པོའི་སྙུན་གསོ་བའི་
ཕྱིར་སྟག་གཟིག་གམ་ཁྲོམ་གྱི་ཡུལ་ནས་གདན་དྲངས་པའི་སྨན་པ་མཁས་པ་
ཞིག་ཡིན། སྡེ་སྲིད་སངས་རྒྱས་རྒྱ་མཚོས་མཛད་པའི་གསོ་རིག་ཁོག་འབུགས་
དྲང་སྲོང་དགྱེས་པའི་དགའ་སྟོན་(ཤོག་གྲངས་༧༧བ་༦)ལས་སྟག་གཟིག་པས་
མགོ་སྔོན་བསྡུས་པ་དང༌། དེ་ཕོ། རྨ་བྱ། ནེ་ཙོ་གསུམ་གྱི་དཔྱད་སོགས་
བསྒྱུར། གསུམ་ག་བཀའ་བགྲོས་ཏེ་མི་འཇིགས་པའི་མཚོན་ཆ་ཞེས་བྱ་བ་བམ་
པོ་བདུན་ཡོད་པའི་གསོ་དཔྱད་ཀྱི་གཞུང་གསར་དུ་བརྩམས་ནས་ཕུལ། དེ་
ལས། ལུགས་ཆེན་གསུམ་པོའི་ཚུལ་དག་མ་རྟོགས་ན། ། སྨན་པ་ཆེན་པོའི་
གྲངས་སུ་མི་འགྲོ་སྟེ། །བདག་དང་གཞན་ལ་ཕན་པར་མི་ནུས་པས། །བར་སྣང་
མཁའ་ལ་ཇི་ལྟར་མཐོས་བསྙབ་བཞིན། ། བྷ་ར་དྷ་ཛ་དྲང་སྲོང་ཆེན་པོ་དང་། །
ག་ལེས་ནོས་ནི་རྒྱལ་ཚབ་ཐུ་བོ་དང་། །ཧེན་ཝེན་ཧད་དེ་ས་བདག་དབང་བསྐུར་
བ། །འཕྲུལ་ཆེན་གསུམ་པ་བདུད་རྩི་བུམ་པ་བསྔགས། །ཞེས་གསོ་དཔྱད་་་་
ཐམས་ཅད་ལུགས་ སྡེ་གསུམ་ དུ་བསྡུས་ནས་འཆད་པར་མཛད། རྒྱ་དཀར་
ནག་གི་སྨན་པ་གཉིས་ལ་རྒྱལ་པོས་བྱ་དགའ་ཕུལ་ཏེ་རང་རང་གི་ཡུལ་དུ་བཞུད།
ག་ལེས་ནོས་རྗེའི་བླ་སྨན་དུ་བཞུགས། ཕལ་ཆེར་ལྷ་སར་སྟན་ཆགས་ཤིང་
30



བསྟན་བཅོས་ཀྱང་དུ་མ་བརྩམས་པར་གྲགས། ཡུམ་ཁབ་ཏུ་བཞེས་པར་སྲས་
གསུམ་བྱུང་བའི་ཆེ་བ་གཙང་སྟོད་དུ་བཏང་བས་བི་ཇི་སོགས་ཀྱི་ རྒྱུད་པ་དར།
འབྲིང་པོ་གཡོར་པོར་བརྫངས་པས་ལྷོ་རོང་གི་སྨན་པ་རྣམས་འཕེལ། ཆུང་བ་
ཡབ་ཀྱི་སྐུར་བཅར་བ་སོག་པོ་སྨན་པ་ཞེས་གླེང༌། ག་ལེས་ནོས་ལ་ཕྱིས་མཚན་
འཛོག་རོར་འབོད་ཅིང་ དེ་ལ་བོད་ཀྱི་རིགས་བཟང་བ་འགའ་ཞིག་སློབ་པར་
འདོད་པ་མ་གནང་སྟེ། རིགས་ངན་པ་ཟུག ལྗང་། སྣེགས། རྨོངས་
ཞེས་པ་བཞིར་སྨན་དཔྱད་སློབ་ཏུ་བཅུག རིགས་བཟང་ངན་དང་མཐོ་དམན་
མེད་པར་འཆོས་ཤིག་པར་བཀའ་བསྒོས། མིང་འཚོ་བྱེད་སྨན་པར་བཏགས།།
བྱ་དགའ་ལ་གཙིགས་ཆེན་དགུ་དང༌། གཙིགས་ཆུང་གསུམ་སྟེ་བཅུ་གཉིས་
གནང་། ཞེས་གསུངས།
ཟུར་མཁར་བློ་གློས་རྒྱལ་པོས་མཛད་པའི་ཤེས་བྱ་སྤྱིའི་ཁོག་འབུགས་(ཤོག་
གྲངས༡༠༦ན་ ༣) ལས་མི་འཇིགས་ པའི་མཚོན་ཆ་ཡང་དེ་ཉིད་ལས་སྨན་གྱི་
ལུགས་ཆེན་པོར་གྲགས་པ་ནི་གསུམ་ ཞིག་ཡོད་དེ། རྒྱ་གར་དང༌། སྟོད་
ཕྱོགས་དང་། རྒྱའོ། རྒྱ་གར་གྱི་ནི་བྷ་ར་དྷ་ཛས་བྱས་སོ། སྟོད་ཕྱོགས་པའི་
ནི་ག་ལེས་ནོས་བྱས་སོ། རྒྱའི་ནི་ཧན་ཝེན་ཧད་དེས་བྱས་སོ། ཞེས་དང་།
འཇམ་དཔལ་སྙིང་གི་ཟུར་ཐིག་ལས། རྒྱ་གར་རྒྱ་ནག་སྟོད་ཕྱོགས་གསུམ། །
ལུགས་གསུམ་བྱང་ཆུབ་ཆེན་པོ་ཡིན། ། ཞེས་པའི་སྐབས་ སྟོད་ཕྱོགས་ བོད་ཀྱི་
ལུགས་ཟེར་བའང་སྣང་བས་ག་ལེས་ནོས་དང་དེའི་རིགས་སྲས་རྣམས་གངས་
ཅན་ལྗོངས་ཀྱི་སྨན་དཔྱད་བསྟན་པའི་སྒྲོན་མེ་ལྟ་བུར་གྱུར་སྟབས་སྟོད་ཕྱོགས་
བོད་ཀྱི་ལུགས་ཞེས་པའི་ཤོད་སྲོལ་དེ་ཡང་རྒྱུ་མཚན་ཆེ་བར་འདུག །



དེ་རྗེས་ཁྲི་སྲོང་ལྡེའུ་བཙན་སྐབས་ཁྲོམ་གྱི་སྨན་པ་མཁས་པ་ཙན་པ་ཤི་ལ་
ཧ་ཞེས་པ་དེས་བོད་དུ་སྨན་དང་རྩིས་སོགས་མང་པོ་བསྒྱུར། སྲིད་བསྐྱངས་ཏེ་
བི་ཇིའི་རྒྱུད་པ་སྔར་བྱུང་ཟིན་ནའང་འདི་ནས་ཀྱང་འཕེལ་བར་གྲགས། སློབ་
བརྒྱུད་ལ་ཞང་དང༌། སྟོང་དང་། བྲང་ཏི་གསུམ་གྱིས་གཙོས་དུ་མར་འཕེལ་
བའི་སྐོར་ཁོག་འབུགས་དྲང་སྲོང་དགྱེས་པའི་དགའ་སྟོན་ （ཤོག་གྲངས༨ ༠ བ་
༣)དུ་གསལ།
མཆན་འགྲེལ།
0བློན་པོ་བཀའ་ཐང་（ལྕགས་པར་ཤོགས་གྲངས་༩ ༣ ༤ བ་༦)ནང་། ནུབ་ཕྱོགས་ཟླ་བ་
ཚེས་པའི་འོག་ན་ནི། །ཏ་ཟིག་ནོར་གྱི་རྒྱལ་པོ་ཡོད་དོ་སྐད། །བྱང་ན་སྐར་མ་སྨེ་བདུན་
འཆར་བའི་འོག ། ཁྲོམ་ནི་གེ་སར་དམག་གི་རྒྱལ་པོ་ཡོད། །ཅེས་ཏ་ཟིག་དང་ཁྲོམ་
གཉིས་ཁག་ཁག་ཡིན་པ་ལྟ་བུར་གསུངས། ལོ་རྒྱུས་འགར་ཏ་ཟིག་ཅེས་པ་ནི་ཤིན་ཅང་
ཡར་ཁྱེན་གྱི་ནུབ་དང་། ཨ་ཧྥུ་ཧན་གྱི་བྱང་ཕྱོགས་ དེང་དུས་ཏ་སེ་ཀེན་ཞེས་པར་
བཤད། གཡུང་དྲུང་བོན་གྱི་ལོ་རྒྱུས་གདོད་མའི་ཆོས་ལུགས་གསལ་བར་བྱེད་པའི་
སངས་རྒྱས་གཡང་དྲུང་བོན་གྱི་ལོ་རྒྱུས་ངོ་མཚར་ནོར་བུའི་དོ་ཤལ་མཁས་པ་དགྱེས་པའི་
མགུལ་རྒྱུན་ཞེས་པ་ལས། ཞིང་ཁམས་འདི་ལ་མཚན་གྱི་རྣམ་གྲངས་ཀྱང་རྒྱ་གར་མི་
རྣམས་ཀྱིས་ཤམ་བྷ་ལ། ཞང་ཞུང་མི་རྣམས་ཀྱིས་སྟག་གཟིག་ཁྲོམ་གྱི་ཡུལ། བོད་མི་
རྣམས་ཀྱིས་སྟག་གཟིག་འོལ་མོ་ལུང་རིང༌། ཨོ་རྒྱན་གྱི་མི་རྣམས་ཀྱིས་ནུབ་ཕྱོགས་བདེ་
ཅན་ཞིང་ཟེར་རོ། ཞེས་དང་། ཡང་དེ་ཉིད་ལས། ཡུལ་དབུས་ཀྱི་ཆགས་ལུགས་
ལ་གཉིས། ཡོན་ཏན་གྱི་དབུས། ས་ཚིགས་ཀྱི་ཡུལ་དབུས། དང་པོ་ནི་སྟག་་
གཟིག་འོལ་མོ་ལུང་རིང་ཞེས་བྱ་སྟེ། ཕྱོགས་ གང་དུ་ཡོད་ཅེ་ན་མདོ་འདུས་ལས།
འཛམ་བུ་གླིང་གི་ནུབ་བྱང་ན། །མུ་ཁྱུད་འཛིན་གྱི་ལྷོ་ཡི་ཕྱོགས། །འཛམ་བུ་པྲིཀྵ་ཤིང་
གི་རྩར། །རི་བོ་གངས་ཅན་ཏི་སེའི་དྲུང༌། །མཚོ་ནི་མ་པང་གཡུ་མཚོའི་འགྲམ། །ཆུ་བོ་
ཆེན་པོ་བཞི་འདུས་འགོ ། སྤོས་དྲི་ངད་ལྡན་ཉེ་བའི་ས། །རི་ནགས་དགུ་འདུས་ར་བ་
32



སྟེ། །ཆུ་བོ་པགླུ་སིནྡྷ ས་བཅད། །དུས་གསུམ་སངས་རྒྱས་བྱོན་པའི་ཞིང་། །ཞེས་པའི་
ཏི་སེ་ལ་ཡོན་ཏན་གྱི་དབུས་སྟག་གཟིག་ལ་ཡོད་པའི་ཏེ་སེ་དང༌། ས་ཚིགས་ཀྱི་དབུས་
བོད་ཀྱི་ཏི་སེ་གཉིས་སུ་ཡོད་པས། ལུང་འདིའི་ཏི་སེ་དང༌། མཚོ་མ་པང་། སྤོས་
རི་ངད་ལྡན་སོགས་ནི་སྟག་གཟིག་ན་ཡོད་ལ་ཆུ་བོ་བཞི་ཡང་སྟག་གཟིག་ནས་འབབ་པ་
དེའོ་ཞེས་གསུངས། །
33



དྷ་རྨ་ཀོ་ཥ།
དྷརྨ་ཀོ་ཥ་1ནི། སྲོང་བཙན་དུས་སུ་རྒྱ་བཟའ་འུན་ཤིང་ཀོང་ཇོ་བོད་ལ་
ཕེབས་སྐབས་གོང་མ་ཐང་ཐའེ་ཛུང་གིས་སྐལ་རྫོངས་ལ་གནང་བའི་ཀྲུང་དབྱི་
སྨན་གཞུང་སྐད་གྲགས་ཅན་སྨན་དཔྱད་ཆེན་མོ་ཞེས་པ་རྒྱའི་ཧྭ་ཤང་མཧཱ་དེ་ཝ་
དང་མཉམ་དུ་བོད་ཡིག་ཐོག་སྒྱུར་མཁན་གྱི་བོད་རིགས་ལོ་ཙཱ་བ་ཕུལ་དུ་བྱུང་བ་
དེའི་མཚན་ཡིན་ནོ། ། ཟུར་མཁར་བློ་གྲོས་རྒྱལ་པོས་མཛད་པའི་སྨན་གྱི་ལོ་
རྒྱུས་ཤེས་བྱ་སྤྱིའི་ཁོག་འབུགས་ནང་། སྲོང་བཙན་སྐབས་རྒྱ་ནག་གི་སློབ་
དཔོན་མཧཱ་དེ་ཝ་དང༌། ལོ་ཙཱ་ཐུ་མི་སམ་བྷོ་ཊ། དེའི་མཆན་བུ་ཝིདྷརྨ་ཀོ་ཥ།
ལྷ་ལུང་རྡོ་རྗེ་དཔལ་རྣམས་ཀྱིས་སྔར་གྱི་གཉན་པོ་གསང་བ་བསྒྱུར། ཞེས་་
གསུངས་པ་དང༌། ཡང་ཡུལ་དབུས་ཀྱི་དགེ་སློང་ལོ་ཙཱ་བ་དངོས་གྲུབ་རྒྱ་མཚོས་
མཛད་པའི་ཐ་སྙད་རིག་གནས་ལྔ་ཇི་ལྟར་བྱུང་བའི་ཚུལ་གསལ་བར་བྱེད་པ་བློ་
གསལ་མགྲིན་རྒྱན་ལེགས་བཤད་ནོར་བུའི་ཕྲེང་བ་ཞེས་པའི་ནང་། དེ་ལྟར་
བསྟན་བཅོས་དང༌། ཡི་གེ་དེ་དག་རྒྱལ་པོ་སྲོང་བཙན་སྒམ་པོས་ཀྱང་སློབ་ཚུལ་
ཡུན་རིང་བསྟན། ཐུ་མིས་ཐོག་མར་མདོ་སྡེ་ཟ་མ་ཏོག་བཀོད་པ་དང༌། མདོ་
སྡེ་དཀོན་མཆོག་སྤྲིན་སོགས་བསྒྱུར། གཞན་ཡང་བོད་ཀྱི་སློབ་དཔོན་དྷརྨ་ཀོ་
ཥ་སོགས་བློ་གསལ་མང་པོ་ལ་བཤད་པས་བསྟན་པ་རིན་པོ་ཆེའི་སྲོལ་ལེགས་པར་
ཚུགས། ཞེས་གསལ་བས་དྷརྨ་ཀོ་ཥ་ནི་རྒྱུའི་སྐད་ཡིག་ཙམ་མ་ཟད། ལེགས་
སྦྱར་སྐད་ཡིག་ཀྱང་ཧ་ཅང་བྱང་ཆུབ་པ་ཞིག་ཡིན། བཀའ་ཐང་སྡེ་ལྔའི་ནང་
ཚན་ལོ་པན་བཀའ་ཐང་ (ཤོག་གྲངས༦༦ན་ ༣)ནང༌། པཎྜི་ཏའི་མཚན་གྱི་
34



རྣམ་གྲངས་འདྲེན་དུས། དྷརྨ་ཀོ་ཥ་ལ་པཎྜི་ཏ་དྷརྨ་ཁོ་ག་ཞེས་འཁོད་འདུག་
པས་དུས་རབས་བདུན་པའི་ནང་བོད་རིགས་ལོ་ཙཱ་མཁས་པ་འདི་འདྲ་བྱུང་བ་ནི་
རང་ཅག་མི་རིགས་ཀྱི་གཟི་བརྗིད་དང༌། སྤོབས་པ་ཞིག་ཡིན་ལ། ལོ་རྒྱུས་
མང་པོའི་ཁྲོད་དུ་ཐུ་མི་སམ་བྷོ་ཊའི་མཛད་རྗེས་བཀོད་པ་དང་མཉམ་དུ་མཆན་
བུ་དྷརྨ་ཀོ་ཥ་ཞེས་འདུག་པས་ཁོང་ནི་སྔོན་དུས་རྒྱ་བོད་མི་རིགས་ཀྱི་རིག་གནས་
སྤེལ་རེས་བྱེད་སྐབས་དང་། དམ་པའི་ཆོས་ཀྱི་སྒོ་མོ་ཐོག་མར་འབྱེད་མཁན་
བོད་རིགས་ལོ་ཙཱའི་ནང་གི་མཁྱེན་རླབས་ ཕ་མཐའ་མི་མངོན་པའི་ གྲས་ཡིན་་
ནོ། །
མཆན་འགྲེལ།
མི་དྷརྨ་ཀོ་ཥ་ནི་ལེགས་སྦྱར་གྱི་སྐད་དེ། བོད་སྐད་དུ་ཆོས་ཀྱི་མཛོད་ཅེས་གྲགས། དོན་
དུ་ཤེས་བྱ་ཐམས་ཅད་ཁོང་དུ་མ་ཆུད་པ་མེད་ཅིང༌། ནོར་བུའི་བང་མཛོད་ལྟར་སྤྱད་
ན་འཛད་པ་མེད་པ་ལྟ་བུའོ། །
2མཆན་བུ་ནི་སློབ་མའི་མིང་ཡིན།
36



ཧཱ་ཤང་མཧཱ་ཡ་ན།
ཧྭ་ཤང་མཧཱ་ཡ་ན་ཞེས་པ་ནི། བོད་ཀྱི་རྒྱལ་པོ་མེས་ཨག་ཚོམ་མམ་ཁྲི་
ལྡེ་གཙུག་བརྟན་དང་དེའི་སྲས་ཁྲི་སྲོང་ལྡེའུ་བཙན་སྐབས་སུ་རྒྱ་ནག་ནས་གདན་
དྲངས་པའི་ཧཱ་ཤང་མཁས་པ་ཞིག་རེད། སྤྱིར་ཧྭ་ཤང་མཧཱ་ཡ་ན་བོད་ལ་ཕེབས་
རྗེས་རྒྱ་སྟག་ར་མོ་ཆེར་༧ བཞུགས་པ་དང་། བསམ་ཡས་སུ་ཀཱ་མ་ཤཱི་ལ་དང་
རྩོད་གླེང་གནང་ཚུལ་སྐོར་སོགས་ལོ་རྒྱུས་གཞན་ལས་གསལ། ད་ལམ་གསོ་བ་
རིག་པའི་སྐོར་གྱི་མཛད་རྗེས་ཞུས་ན། ལོ་པཎ་བཀའ་ཐང་(ཤོག་གྲངས༣༦བ་
༡)ནང༌། རྒྱ་ནག་ཡུལ་ན་མཁས་པར་གྲགས་པ་ཡི། ། ཧྭ་ཤང་མཧཱ་ཡ་ན་་་་
གདན་དྲངས་ནས། ། རྒྱ་ནག་སྨན་དང་འབྱུང་བའི་རྩིས་ལ་སོགས། །ལོ་ཙཱ་སྣ་
ནམ་ས་ལ་བཙུན་གྱིས་བསྒྱུར། །ཞེས་འཁོད་པ་དང་། ད་དུང་ལོ་པཎ་བཀའ་
ཐང་ནང་པཎྜི་ཏའི་མཚན་གྱི་རྣམ་གྲངས་བརྗོད་དུས། པཎྜི་ཏ་རྒྱ་ནག་མཧཱ་ཡ་
ན་ཞེས་འཁོད་འདུག་པས། མཁས་པ་ཆེན་པོ་ཞིག་ཡིན་པ་དོན་གྱིས་གྲུབ།
བོད་ཀྱི་གསོ་རིག་ལོ་རྒྱུས་ནང (སྤྱི་ལོ710) རྒྱ་བཟའ་གྱིམ་ཤིང་ཀོང་ཇོ་བོད་ལ་
ཕེབས་དུས་སླར་ཡང་རྒྱ་ནག་ནས་སྨན་དང་རྩིས་སོགས་མང་པོ་དར་ཞེས་པ་
དང༌། ལྷག་པར་སྐད་གྲགས་ཅན་གྱི་སྨན་གཞུང་ཟླ་བའི་རྒྱལ་པོ་ལེགས་སྦྱར་
སྐད་དུ་སོ་མ་རཱ་ཛཱ་ཞེས་པ་ནི་འཕྲུལ་གྱི་རྒྱལ་པོ་ཁྲི་སྲོང་ལྡེའུ་བཙན་གྱི་སྐུ་རིང་ལ།
རྒྱ་ནག་གི་བེ་ཅི་ཧརྐ་མཧཱ་》ལ་དཔེ་ཞུས་ཏེ་ཧྭ་ཤང་མཧ་ཡ་ན་དང་བཻ་རོ་ཙ་ནས་
བསྒྱུར་པའོ། ། ཞེས་སྡེ་དགེའི་ཤིང་པར་ཟླ་བའི་རྒྱལ་པོ་ཡི་མཇུག་བྱང་དུ་་་་་
གསལ། །
36



ir
is
འོན་ཀྱང་ཟླ་བའི་རྒྱལ་པོའི་འགྱུར་སྔ་ཕྱི་དང་ནང་དོན་རྒྱས་བསྡུས་ཁྱད་
པར་ཡོད་པ་སོགས་ལ་བཞེད་ཚུལ་མི་འདྲ་བ་འགའ་ཤས་སྣང་། དཔེར་ན་ཆོས་
སྐྱོང་དཔལ་བཟང་༧ གིས་མཛད་པའི་གསོ་རིག་ཆོས་འབྱུང་བདུད་རྩི་ཆུ་རྒྱུན་
ཞེས་པར་ཁྲི་ལྡེ་གཙུག་བརྟན་སྐབས་སོ་མ་རཱ་ཛཱ་ལེའུ་བཅུ་གཅིག་ཅན་སྟག་གཟིག་
དང་། རྒྱ་ནག བལ་པོ་བཅས་ཀྱིས་མཉམ་དུ་བརྩམས་པར་གསུངས། སྡེ་
སྲིད་སངས་རྒྱས་རྒྱ་མཚོས་མཛད་པའི་ དཔལ་ལྡན་གསོ་བ་ རིག་ པའི་ ཁོ་་་་་་
འབུགས་དྲང་སྲོང་དགྱེས་པའི་དགའ་སྟོན་ནང་རྒྱ་ནག་ཕྱི་འགྱུར་ཧྭ་ཤང་མཧཱ་ཡ་
ན་སུ་ཏྲ་དང༌། ལོ་ཙཱ་བ་བཻ་རོས་བསྒྱུར། ལེའུ་བརྒྱ་དང་བཅུ་གཉིས་ཀྱི་བདག་
ཉིད་ཅན། རྒྱ་གར་གྱི་འགྱུར་མཁན་པོ་ཀྲྀ་ཎ་ཞེས་པའི་པཎྜི་ཏ་དང་། ལོ་ཙཱ་
བ་བནྡེ་ཆོས་རབ་ཀྱིས་བསྒྱུར་པ་གཉིས་ཕྱོགས་མཚུངས་པར་སྣང་ཞེས་གསུངས་
པ་དང༌། ད་དུང་འཁོད་དོན། ཧྭ་ཤང་མཧཱ་ཀྱིན་ད་དང༌། རྒྱུ་ཕྲུག་གར་
མཁན། ཁྱུང་པོ་ཙེ་ཙེ། ཁྱུང་པོ་དུམ་ཚུགས། ལྕོག་ལ་སྨོན་འབར་བཅས་
རྣམས་ཀྱིས་ཟླ་བའི་རྒྱལ་པོའམ་སོ་མ་རཱ་ཛ་ལེའུ་བརྒྱ་དང་བཅོ་ལྔས་གཙོ་བྱས་
མང་དུ་བསྒྱུར་ཞེས་གསུངས་ཀྱང་ད་ལྟ་འདི་ཡིན་མི་སྣང་ངོ༌། །
ཡང་བློན་པོ་བཀའ་ཐང་གི་ལུང་ལས། ཀླུ་སྒྲུབ་མཛད་པའི་སོ་མ་རཱ་ཛ་
དང་། ཞེས་ཀླུ་སྒྲུབ་ཀྱིས་བརྩམས་པའམ་ཞུ་བ་པོ་མཛད་པར་བརྟེན། སྨན་
པ་འགས་ལྷོ་ཕྱོགས་བྷེ་ཏ་སོགས་སྦྱར་བའི་དཔེ་རེ་གཉིས་ཡོད་རུང་ཡི་གེ་ཉམས་
པ་ལས་དོན་དུ་ཝང་ཐེའམ་ཀླུ་རྒྱལ་ག་པོས་ཞུ་བ་པོ་བྱས། ཞེས་སྡེ་སྲིད་རིན་པོ་
ཆེས་གསུངས། མཁས་པའི་དབང་པོ་ཟུར་མཁར་བློ་གྲོས་རྒྱལ་པོའི་ཤེས་བྱ་
སྤྱིའི་ཁོག་འབུགས་ནང༌། དེ་ལས་སོ་མ་རཱ་ཛ་ནི་ཀླུ་སྒྲུབ་དང༌། འཇམ་་་
དབྱངས་ཀྱིས་གསུངས་པ་མ་ཡིན་ཏེ། རྒྱ་ནག་གི་སྨན་པ་མཁས་པ་ཞིག་གིས་
བརྩམས་པ་ཡིན་ཡང་འགྱུར་ཤིན་ཏུ་མ་ལེགས་པས་ནོངས་ཤིང་ཞེས་གསུངས་པ་
བཅས་དང༌། གཞན་ཡང་མཁས་གྲུབ་གཉིས་ལྡན་ཀོང་སྤྲུལ་ཡོན་ཏན་རྒྱ་
37



མཚོའི་ཤེས་བྱ་ཀུན་ཁྱབ་མཛོད་ཀྱི་གསོ་རིག་བྱུང་ཚུལ་སྐབས། སྲོང་བཙན་
དུས་སུ་ལུགས་ཆེན་གསུམ་གྱི་ གཞུང༌། ། ཨག་ཚོམ་རིང་ལ་རྒྱ་བཟའི་ལུགས་་་་
རྣམས་དང༌། ། ཧྭ་ ཤང་བི་ཇི་སོགས་ཀྱིས་བསྒྱུར་བརྩམས་མང་། ། མཁས་མང་
བགྲོས་པས་སོ་མ་རཱ་ཛཱ་བྱུང་། །ཞེས་ཧྭ་ཤང་དང་ཁྱུང་པོ་སོགས་རྒྱ་བོད་མཁས་པ་
མང་པོས་བགྲོས་ནས་གསོ་དཔྱད་གསར་འགྱུར་རྣམས་ཀྱི་དོན་སྙིང་པོར་བླངས་
ཏེ་སོ་མ་རཱ་ཛཱ་ཞེས་པའི་གཞུང་ཆེན་བརྩམས་ཞེས་གསལ། །
མདོར་ན་སྨན་དཔྱད་ཟླ་བའི་རྒྱལ་པོ་བོད་ལ་དར་ཚུལ་མི་འདྲ་བ་དང༌།
ནང༌ དོན་ ལེའུ་ རྒྱས་ བསྡུས་ གསུམ་ ཙམ་ ཡོད་ ཚུལ་ གསུངས་ པ་ ཇི་ ལྟར་ རུང༌།
དུས་ རབས་ བརྒྱད་ པའི་ནང་ བོད་དུ་ ཐོག་མར་འཕེལ་ རྒྱས་ གཏོང་མཁན་ནི།
ཧྭ་ཤང་མ་ཧཱ་ཡ་ན་ཡིན་པས་ཁོང་ནི་རྒྱ་བོད་མི་རིགས་དབར་ལ་རིག་གཞུང་སྤེལ་
རེས་དང་། ལྷག་པར་ཀྲུང་དབྱི་གསོ་རིག་བོད་དུ་མཚམས་སྦྱོར་གནང་མཁན་
མཛད་རྗེས་རྨད་དུ་བྱུང་བའི་ལོ་ཙཱ་བ་ཞིག་ཡིན། །
དེ་རྗེས་གཡུ་ཐོག་གསར་མ་ཡོན་ཏན་མགོན་པོས་རྒྱུད་བཞི་ཁ་སྐོང་དང་
ལེགས་སྒྲིག་མཛད་སྐབས་སྨན་དཔྱད་ཟླ་བའི་རྒྱལ་ པོའི་ནང་དོན་ཕུན་སུམ་་
ཚོགས་པ་བསྡུ་ལེན་མཛད། དཔེར་ན་ཕྱི་རྒྱུད་བི་སྔོན་མཇུག་ཏུ་རི་བོ་རྩེ་ལྔར་
གསུངས་པའི་སྨན་དཔྱད་ཟླ་པའི་རྒྱལ་པོའམ་སོ་མ་རཱ་ཛཱ་ཞེས་པ་ལེའུ་བརྒྱ་དང་
བཅུ་གཉིས་ཀྱི་བདག་ཉིད་ཅན་རིམ་པར་རྒྱ་གར་དུ་འོངས། དཔལ་མགོན་
འཕགས་པ་ཀླུ་སྒྲུབ་སོགས་ཀྱིས་ཀྱང་དཔྱད་པ་མཛད། བོད་གངས་ཅན་གྱི་
ལྗོངས་སུ་རྒྱ་གར་བརྒྱུད་མཁན་པོ་ཀྲྀ་ཎ་ཞེས་པའི་པཎྜི་ཏ་དང་། བོད་ཀྱི་ལོ་ཙཱ་
བ་བནྡེ་ཆོས་རབ་ཀྱིས་བསྒྱུར་བ་སོགས་ཇི་སྙེད་མཆིས་པ་དེ་དག་རྣམས་ཀྱི་དོན་
མཐའ་དག་མ་ལུས་པར་འདུས་ཤིང་། ཁྱད་དུ་འཕགས་པ་དཔལ་ལྡན་རྒྱུད་
བཞི་ཞེས་གསུངས་པ་དང་། སུམ་པ་མཁན་ཆེན་ཡེ་ཤེས་དཔལ་འབྱོར་གྱིས་
མཛད་པའི་གསོ་དཔྱད་བདུད་རྩི་ཆུ་རྒྱུན་གྱི་ཆ་ལག་གི་ནང་ཚན་སྨན་སོ་སོའི་
མངོན་བརྗོད་དང་ངོས་འཛིན་ཤེལ་དཀར་མེ་ལོང་ཞེས་པའི་ནང་འཇམ་དཔལ་
38



གྱིས་རི་བོ་རྩེ་ལྔར་གསུངས་པར་གྲགས་པའི་སོ་མ་རཱ་ཛཱ་ལེའུ་བརྒྱ་དང་བཅུ་
གཉིས་དང་། ཀླུ་སྒྲུབ་ཀྱི་སྦྱོར་བ་བརྒྱ་པ་སོགས་དང་། དཔའ་བོའི་ཡན་ལག་
བརྒྱད་པའི་སྙིང་པོ་བསྡུས་པ་ལེའུ་འགྲེལ་བརྒྱ་དང་ཉི་ཤུ་བཅས་དང༌། དེའི་རྒྱ་
ཆེར་འགྲེལ་པ་ཁ་ཆེ་ཟླ་བ་མངོན་དགས་མཛད་པའི་ཟླ་ཟེར་སོགས་རྒྱ་གཞུང་
བདུན་སོགས་ཀྱི་གནས་རྣམས་བསྡུས་ པའི་བོད་ གཞུང་ རྒྱུད་བཞིར་གྲགས་པ་
མང་ཉུང་འཚམས་ལ་དོན་འདུས་པའི་ལེགས་ཆ་ཅན་ཞེས་བསྔགས་བརྗོད་ཆེན་
པོ་གནང༌། །
is
7
མཆན་འགྲེལ།
)མཧཱ་ཡ་ན་ནི་ལེགས་སྦྱར་སྐད་ཡིན་པ་དང༌། བོད་སྐད་དུ་མཧཱ་ནི་ཆེན་པོ་དང་། ཡ་
ན་ནི་ཐེག་པ་ཞེས་དོན་དུ་ཐེག་པ་ཆེན་པོ་ཞེས་སུ་གྲགས། །
2 རྒྱ་སྟག་ར་མོ་ཆེ་ཞེས་པ་ནི་ཆོས་འབྱུང་མཁས་པའི་དགའ་སྟོན་ལས་ར་སའི་ལྷ་ཁང་རྨང་
མི་ཐིངས་ཀྱི་བར་ཀོང་ཇོ་ལ་ལྷ་ཁང་བརྩིགས་པའི་དབང་མེད་ནས་ར་མོ་ཆེར་ཀ་བའི་
ཁར་ཤིང་དང་ལ་མས་བརྩིགས་ནས་སྒོ་ཤར་དུ་ཕྱོགས་ཞལ་ནུབ་ཏུ་གཟིགས་པ་དེ་ཤར་
དུ་རང་འགྱུར་དུ་བྱུང༌། ཕྱིས་སོ་ཕག་གིས་བརྩིགས་ཏེ་རྒྱ་ཕུབས་སྟག་ལྟར་བཀྲ་བས་
རྒྱ་སྟག་ར་མོ་ཆེའི་ལྷ་ཁང་དུ་གྲགས་ཞེས་གསུངས།
3 བེ་ཅི་ཧངྐ་མཧཱ་ཞེས་པ་ནི་ཀྲུང་དབྱི་སྨན་པ་ཞིག་གི་མིང་ཡིན། དེའི་སྐོར་སྡེ་སྲིད་
སངས་རྒྱས་རྒྱ་མཚོའི་མཛད་པའི་མཆོད་སྡོང་འཛམ་གླིང་རྒྱན་གཅིག་རྟེན་གཙུག་ལག་
ཁང་དང་བཅས་པའི་དཀར་ཆག་ཐར་གླིང་རྒྱ་མཚོར་བགྲོད་པའི་གྲུ་རྫིངས་བྱིན་རླབས་
ཀྱི་བང་མཛོད་ཅེས་པའི་(ཤོག་ ༣ ༡༢ བ་༦)ནང་རྒྱུ་སྨན་བི་ཇི་ཧང་ཀ་ར། ཧྭ་ཤང་
མཧཱ་ཡ་ན་སུ་ཏྲ། ལོ་ཆེན་བཻ་རོ་གསུམ སྨན་དཔྱད་ཟླ་བའི་རྒྱལ་པོའི་བླ་བརྒྱུད་
སྐབས་སུ་མཚན་སྨོས་མཛད་འདུག
d)ཆོས་སྐྱོང་དཔལ་བཟང་ནི། གོང་སྨན་དཀོན་མཆོག་བདེ་ལེགས་ཀྱི་སློབ་མ་མངའ་
རིས་འཚོ་བྱེད་དྷརྨ་པ་ལ་ཤྲཱི་བྷ་དྲ་ཞེས་པ་དེ་ཡིན། རབ་བྱུང་བརྒྱད་པའི་ས་ཕག་(སྤྱི་
ལོ་1479)ལོར་གསོ་རིག་ཆོས་འབྱུང་བདུད་རྩི་ཆུ་རྒྱུན་ཞེས་པ་བརྩམས། །



(3 རྒྱ་ཕྲུག་གར་མཁན་ནི། རྦ་བཞེད་ཞབས་བཏགས་མ་ཞེས་པའི་ནང༌། ཁྲི་སྲོང་
དགུང་ལོ་བཞི་ལ་ཕེབས་དུས་རྒྱ་རྗེ་རྒྱལ་པོ་ལ་སྐྱེས་ཆེན་པོ་བསྐུར་བའི་ཕོ་ཉ་བ་འབའ་
དེའུ་ལ་བུ་རྒྱ་ཕྲུག་གར་མཁན་ཡོད་པ་དེ། རྒྱལ་བུའི་རྩེད་ཟླར་ཕུལ། ཞེས་འདུག་
པས། ཐོག་མར་རྒྱལ་བུའི་རྩེ་རོགས་ཡིན་པ་དང་། རྗེས་སུ་ལོ་ཙཱ་མཁས་པ་ཞིག་ཏུ་
®རྦ་བཞེད་ནང་བོད་ལ་རབ་ཏུ་བྱུང་བའི་གྲྭ་པ་བྱུང་བའི་རྗེས་སུ་ཆོས་ཤིན་ཏུ་དར་བ་དང་
རྗེ་བློན་ཀུན་ཆོས་བྱ་བར་མོས་ནས་རྒྱུའི་ལོ་ཙཱ་ནི། ལོ་ཙཱ་ཆེན་པོ་ཡེ་ཤེས་དབང་པོ་དང་།
མཆན་བུ་ཁ་ཆེ་ཨཱ་ནན་ཏ་དང༌། རྒྱུ་མེ་མགོས་བྱས། རྒྱ་ནག་གི་ལོ་ཙཱ་ནི། བྲན་ཀ་
ལེགས་ཀོ་དང༌། ལྷ་ཀླུང་ཀླུ་འགོ འགོ་འགོམ་དམུལ་གོང་གསུམ། དེའི་མཆན་བུ་
ཁྱུང་པོ་ཙེ་ཙེ་ལ་སོགས་པས་བྱས། ཞེས་གསལ་བས། ཁྱུང་པོ་ཙེ་ཙེས་རྒྱུའི་སྐད་ཡིག་
ཤེས་ཀྱི་ཡོད་ལ། ད་དུང་ཁྲི་སྲོང་དུས་སུ་ཧྭ་ཤང་མཧཱ་ཡ་ན་དང༌། ཀཱ་མ་ཤཱི་ལ་རྩོད་
གླེང་གནང་དུས་ཧྭ་ཤང་གི་ཁ་འཛིན་ཤག་འདེབས་གྲས་སུ་ཁྱུང་པོ་ཙེ་ཙེ་དང་། ཁྱུང་
པོ་དུམ་ཚུགས། ལྕོག་ལ་སྨོན་འབར་རྣམས་ཡོད་པ་གསལ། །



རྒྱལ་པོའི་བླ་སྨན་དགུ།
རྒྱལ་པོའི་བླ་སྨན་དགུ། མིང་གཞན་ཕྱོགས་རིགས་ཀྱི་སྨན་པ་དགུ་ཞེས་
པ་ནི་བོད་ཀྱི་རྒྱལ་པོ་ཁྲི་སྲོང་ལྡེའུ་བཙན་གྱིས་སླར་ཡང་གསོ་དཔྱད་དར་རྒྱས་
ཡོང་ཕྱིར་ལྷུང་པའི་ཚུལ་བསྟན་ཏེ། བློན་འབངས་ཀུན་ལ་ཕྱོགས་རིགས་ཀྱི་
སྨན་པ་སྤྱན་འདྲེན་རྒྱུར་གྲོས་བྱེད་དགོས་པའི་བཀའ་བསྩལ། ཚང་མས་གསོ་
རིག་ཕུལ་དུ་ཕྱིན་པའི་སྨན་པ་གདན་འདྲེན་རྒྱུར་ཞལ་འཆམས་ཏེ་གསེར་གྱི་པ་ཏྲ་
སོགས་བསྐུར་ནས་ཕོ་ཉ་བ་ཡུལ་སོ་སོར་མངགས་པའི་ཤོད་སྲོལ་གཅིག་དང༌།
གཞན་ཞིག་ནི་ཁྲི་སྲོང་གི་ཐུགས་དགོངས་ལ་སྔར་ཡབ་མེས་རྣམས་དང་། ཕྱིས་
བདག་ཉིད་ཀྱིས་ཀྱང་གསོ་བ་རིག་པའི་བཀའ་སྲོལ་ལེགས་པར་བཏོད་པས་དར་
རྒྱས་བྱུང་ཡོད་རུང༌། ད་དུང་སྔོན་ཆད་མ་བསྒྱུར་སྨན་གཞུང་མཐའ་དག་བོད་
ལ་དར་བར་བྱའོ་དགོངས་ཏེ་ཕྱོགས་ཕྱོགས་ཀྱི་སྨན་པ་དུ་མ་འབོད་པའི་དོན་དུ་
གསེར་ལ་སོགས་པའི་བྱ་དགའ་མང་པོ་བསྩལ་ཏེ་ཕོ་ཉ་བ་སོ་སོར་བཀའ་ཡིས་
མངགས་ལ་ལས། འཕགས་ཡུལ་ནས་ཤནྟིགབྷ།༧ ཁ་ཆེ་ནས་གུདྨ་བཛྲ།༧ རྒྱ་
ནག་ནས་སྟོང་གསུམ་གང་བ་དང་། ཧྭ་ ཤང་བ་ལ།ཧང་ཏི་པ་ཏ་གསུམ།
ཏ་ཟིག་ནས་ཧ་ལ་ཤིནྟ། གྲུ་གུ་ནས་སེང་མདོ་འོད་ཆེན། དོལ་པོ་ནས་ཁྱོལ་མ་
རུ་ཙེ། བལ་པོ་ནས་དྷརྨ་ཤཱི་ལ0. མཐའ་བཞི་ནས་བྱོན་པའི་རྒྱལ་པོའི་བླ་སྨན་
དགུ་ཞེས་གྲགས། །
འདི་སྐབས་སྔོན་གྱི་གཏམ་རྒྱུད་ལྟར་བྱས་ན་སྨན་པ་རྣམས་ལ་ཉམས་སད་
ཆེད་རྒྱལ་པོས་སྙུན་བརྫུ་བཏབ་སྟེ་ཕོ་བྲང་འཕང་ཐང་ཀ་མེད་ཀྱི་ནང་དུ་བཞུགས།



སྨན་པ་རྣམས་སྒོའི་ཕྱིར་བཞག་ནས་ཁྱེད་ཅག་གསོ་བ་རིག་པ་ལ་མཁས་ཤིང་
གྲགས་པ་དང་ལྡན་པ་ཡིན་པས་རྩ་ལག་པ་དངོས་ལ་བལྟ་བར་ངོ་མཚར་མི་ཆེ་ཡི།
ཐ་གུ་འདི་ལ་བརྟགས་ལ་ཁ་དམར་ཐོགས་ཤིག་གསུངས་ཏེ་ཟ་འོག་གི་ཐ་གུ་སྒྲིལ་
མ་ཞིག་སྒོ་རྟེན་གྱི་བུ་ག་བརྒྱུས་ནས་ཐོག་མར་བྱི་ལའི་ལག་པར་བཏགས་ནས་
བརྟག་ཏུ་བཅུག་པས། སྨན་པས་རྒྱལ་པོ་གྲོངས་སམ་བདག་ཅན་ཉམས་པ་ཇི་
ལྟར་ནའང་ཕྱི་དལ་ཁོང་འཁྱུག་པ་གཅན་གཟན་ཐ་མ་བྱི་ལའི་རྩ་འདྲ་བ་ཞིག་
སྣང་ཞེས་ཞུས་པ་དང་། ཡང་རྒྱལ་པོས་དེ་ཕོའི་ལག་པར་ ཐ་གུ་བཏགས་པ་
བསྟན་མཛད་པས། སྨན་པས་ཁ་འདར་ལ་གཏིང་སྤུན་པ་འདབ་ཆགས་ཐ་མ་
ཁྱིམ་བྱའི་རྩ་ཙམ་ལས་མི་འདུག་ཅེས་ཞུས། དེ་རྗེས་རྒྱལ་པོས་ཐ་གུ་རང་འཐག་
ལ་བཏགས་ནས་བསྟན་པས། སྨན་པས་ཁ་བྱིང་ལ་གཏིང་སྲ་བ་གོར་མོ་རྡོ་དང་
འདྲ་ཞེས་ཞུས། མཐའ་མར་རྗེའི་ཕྱག་གིས་ཐུ་གུ་ནས་བཟུང་ཏེ་བསྟན་པར་
མཛད་པས་འདི་དག་ནི་མངའ་བདག་ཉིད་ཀྱི་ཕྱག་རྩ་ལགས་ཏེ་རྟེན་འབྲེལ་ལོག་
པས་སྐུ་ཚེ་མཐར་མི་འཁྱོལ། ད་ལྟ་སྙུང་གཞི་མི་མངའ་ཞུས་པས། སྨན་པ་
རྣམས་མཁས་རབ་ཕུལ་དུ་ཕྱིན་པར་ཐུགས་ཡིད་ཆེས་ནས་རྒྱལ་པོ་དད་དེ་སྨན་པ་
རྣམས་ཕོ་བྲང་དུ་དར་ལམ་ལ་སྤྱན་དྲངས། ཁྲི་ཟ་འོག་དགུ་བརྩེགས་བཏིང་པ་
ལ་བཞུགས་སུ་གསོལ། ཞལ་ཟས་གསེར་གྱི་སྐྱོགས་སུ་དྲངས། ཆིབས་རྟ་ལ་
ཟ་འོག་གི་གདན་དང་། སེང་ལྡེང་གི་སྒ། གསེར་གྱི་སྲབ་རྨེད་གཡུ་ཐུར་གྱིས་
བརྒྱན་པ་ཕུལ་ཏེ་རྗེས་བཀའ་བསྩལ་པ།
འཚོ་བྱེད་ སྐུ་ སྤྲུལ་ ཐུགས་ རྗེ་སྨན་པ་རྣམས། ། འགྲོ་བའི་དོན་དུ་མཁས་
རིགས་བོད་དུ་བྱོན། ། བདག་ ཅག་ རྗེ་འབངས་ རྣམས་ ལ་ བཀའ་དྲིན་ཆེ། །
བདག་ཅག་རྗེ་འབངས་རྣམས་ལ་གསོ་དཔྱད་བྱས། །སྔོན་ཆད་མ་བྱུང་དེ་ཕྱིར་
ཁྱེད་ལ་ཞུ། །ཁྱེད་ཀྱི་སྨན་དཔྱད་དམ་པ་ཁྱད་པར་ཅན། །རྗེ་ཡི་སྐུ་འཚོ་འབངས་
ཀྱི་སྲིད་འཛིན་ཅིང་། །བློ་གཏད་ཐུབ་ཅིང་ཟུག་རྔུ་སེལ་བ་ཡི། །སྨན་དཔྱད་དམ་
པ་བདག་ལ་གནང་དུ་གསོལ། །ཞེས་གསུངས་པས། སྨན་པ་རྣམས་ཀྱིས་་་་
42



གསོལ་བ། མི་རྗེ་ལྷས་མཛད་རྒྱལ་པོ་ངོ་མཚར་ཅན། ། སྤུར་རྒྱལ་བོད་ལ་ཤིན་
ཏུ་བཀའ་དྲིན་ཆེ། ། དམ་ཆོས་རྟེན་དུ་བོད་ཀྱི་བསམ་ཡས་བཞེངས། ། ཕྱི་མའི་
དོན་དུ་དམ་པའི་ལྷ་ཆོས་བསྒྱུར། །ཀུན་རྫོབ་བདེན་པས་འཕྲལ་གྱི་ཟུག་རྔུ་་་
སེལ། ། ཕུགས་ཀྱི་ཚེ་བསྲིངས་ཡུན་དུ་བདེ་བྱེད་པའི། །ནད་ཀྱི་གཉེན་པོ་གསོ་
དཔྱད་ལ་སོགས་པའི། །ངེད་ལ་ཡོད་ཚད་ཁྱེད་ལ་འབུལ་བར་བྱ། །བཀའ་དྲིན་
ཆེ་བའི་མངའ་བདག་ཁྱེད་འདྲ་དཀོན། །བོད་འབངས་ཡོངས་ཀྱི་དཔལ་དུ་ཤར་
བ་སྟེ། ། ཁྱེད་ཀྱི་བཀའ་བསྩལ་ཇི་ལྟར་བྱོན་པ་ལྟར། ། རང་ཅག་རྣམས་ཀྱིས་་
ལེགས་པར་སྒྲུབ་འཚལ་ལོ། ། ཞེས་ཞུས་ནས་སྨན་པ་རྣམས་གྲོས་བྱས་ཏེ་སློབ་
དཔོན་པདྨ་དང་། སྐ་ཅོག་གཉིས་སོགས་རང་རང་གི་སྐད་ལ་བྱང་པའི་ལོ་ཙཱ་
བ་དང་བཅས་པར་སྨན་དཔྱད་ཀྱི་གཞུང་ལུགས་སྒྱུར་ཅིག་པར་བཀའ་གནང་
བས། རྒྱ་གར་ ཤནྟི་གཏྟས་ སངས་རྒྱས་ཀྱིས་གསུངས་པར་གྲགས་པའི་བསེ་
སྒྲོམ་སྨུག་པོའི་ རྒྱུད་དང༌། ཤོ་ལོ་ ཀ་ སྟེ། བདུད་རྩི་ལྷུང་བཟེད་ཆེ་ཆུང་།
བདུད་རྩི་དུམ་སྙིང་། སྤྱན་རས་གཟིགས་ཀྱི་གསུང་དུ་འབོད་པ་སྤུངས་པ་སྡེ་ལྔ།
ཀླུ་སྒྲུབ་ཀྱི་གསུང་དུ་གྲགས་པ་མདོ་ལྔ། སྒྲོལ་མས་གསུངས་པར་གྲགས་པ་སྔོ་
འབུམ་ལེའུ་བརྒྱ་དང་ཉི་ཤུ་བཅས་དང་།
རྒྱ་ནག་གི་སྨན་པ་གསུམ་པོས། འཇམ་དཔལ་གྱིས་གསུངས་པར་གྲགས་
པ་སྦྱོར་བའི་ཕྲེང་བ་དང་། ཡན་ལག་ཕྱག་གི་བརྡ་ལས་བྱུང་བ་རིན་པོ་ཆེའི་
མཛོད་ལྔ། ཇ་ལོག་ནོར་བུ་དྲི་མ་མེད་པ། མེ་ཆུ་གོ་ལྡོག། དུག་དཔྱད་མེ་ལྕེ་
འཁོར་ལོ། ཐོར་བུའི་ནད་ཀྱི་སྒོས་བཅོས། ཆུ་ དཔྱད། མཁྱུད་ དཔྱད།
མེ་བཙའི་ལག་ལེན་སྒྲོན་མ་བཅས། །
ཁ་ཆེའི་སྨན་པས། དཔྱད་འཕྲང་སེལ་བར་བྱེད་པ་མུན་པའི་སྒྲོན་མེ་
དང་། དཔྱད་མདོ་དགུ་པ། མན་ངག་གནད་ཀྱི་པྲ་ཡིག། ། །
ཏ་ཟིག་གི་སྨན་པས་མགོ་བཅོས་མུ་སྟེགས་ཀྱི་སྐོར་བརྒྱད་པ་རྩ་འགྲེལ་དང་།
རྩ་བཅོས་མན་ངག་ལྗོན་ཤིང་ཆེ་ཆུང་། འདུལ་པ་བཅོས་ཐབས་རིན་ཆེན་སྲོག་



གི་འཁོར་ལོ། སོག་པོ་ཤ་སྟག་ཅན་གྱི་རྒྱུད། དུག་གསོ་བ་གར་ལོག་རྒྱལ་པོའི་
ཤི་གསོས། །
གྲུ་གུའི་སྨན་པས་མཛད་པ་སོག་པོའི་རྒྱུད་གསུམ་དང༌། དེའི་མདོ་བྱང་
ཆེ་ཆུང་། འདྲ་ཡིག་དུང་གི་མིག ནགས་སུ་འཇུག་པ་གཡུའི་དྲ་བ། གུ་ཎ་
ཤ་ཏ་བམ་པོ་ལྔ་བརྒྱ་པ། རྟའི་དཔྱད་མེ་ལོང་སྐོར་གསུམ། ། །
དོལ་པོའི་སྨན་པས་མཛད་པ་མི་འཇིགས་པ་བརྒྱད་ཀྱི་མཚོན་ཆ་དང༌།
གབ་པ་གསལ་བྱེད། འཚོ་འཆི་རྟགས་ཀྱི་ལེའུ། རྩའི་ལ་ཉེ། གཏར་ཁའི་
དཔྱད། །
བལ་ པོའི་ སྨན་ པས་ མཛད་ པ་ འགྲམ་ པ་ ཏི་ དང༌། སྦྱོར་ བ་ བརྒྱ་པ།།
རིན་པོ་ཆེ་སྨན་གྱི་འཁྲུངས་དཔེ། ཐུར་དཔྱད་དང་ལྷོག་པའི་གསོ་ཐབས་་་
རྣམས་བརྩམས་ཤིང་བསྒྱུར། །
གཞན་ཡང་ཀླུ་སྒྲུབ་ཀྱིས་མཛད་པར་གྲགས་པ་སྨན་དཔྱད་རིན་པོ་ཆེ་་་
འདུས་པ་ བམ་པོ་བདུན། ཀེ་ ཏུ་ པྲཛྷས་བྱས་ པའི་ མགོ་དཔྱད་བདུད་རྩིའི་་་
ཐིགས་པ། སྐབས་བདུན་པ་བེ་རུ་རས་བྱས་པའི་གཞུང་། བདུད་རྩི་མེ་ལོང་
ལེའུ་བརྒྱད། ཀླུ་སྒྲུབ་ཀྱིས་མཛད་ཟེར་བ་སྒྲོན་མ་ལྔ་སྐོར། འཇམ་དཔལ་གྱི་
སྤྲུལ་པ་ནེ་ཙོས་མཛད་པ་དུག་དཔྱད་མེ་ལྕེ་འཁོར་ལོ། དྲང་སྲོང་ཉི་མའི་སེངྒེས་
བྱས་པའི་དུག་དཔྱད་ཤ་མོ་ལས་དཀྱུས། རིན་པོ་ཆེ་སྐེ་རགས་འཆིང་འགྲོལ།
ཟླ་གསང་འཁོར་ལོ་མཚོན་ཆ་ལས་ཀྱི་རྒྱུད་ལེའུ་བཅུ་པ། དེ་འགྲེལ་ཤ་མོ་ལས་
དཀྱུས་ཆ་ལག་དང་བཅས་ པ་ རྣམས་ གནུབས་ སངས་ རྒྱས་ཡེ་ཤེས་ཀྱི་འགྱུར།
གནུབས་རང་གི་མཛད་བྱང་སྨོས་པ་བསྲུང་བ་རིན་པོ་ཆེ་འོད་ཀྱི་གདམས་པ་
དང༌། བརྟག་པ་རིན་པོ་ཆེ་འོད་ཀྱི་གཟུགས་བརྙན། གསོ་བ་དཀར་པོ་ལམ་
གྱི་སྒྲོན་མ་དང་གསུམ། །
དེ་མིན་ཀླུ་སྒྲུབ་ཀྱིས་མཛད་ཟེར་བ་དུག་བཅོས་དཔལ་བོ་ཐུབ་པའི་རྒྱུད་
དང་། གཞའ་འོད་འཁྱུག་པའི་རྒྱུད། ཤྲཱི་བཛྲ་དང་ཆོས་ཀྱི་དབང་ཕྱུག་གི་
44



འགྱུར། ཕྱག་ན་རྡོ་རྗེ་དང་ཀླུ་སྒྲུབ་ཞུས་ལན་དུ་མཛད་པའི་གཟའ་རྒྱུད་རིན་
ཆེན་སྤུངས་པ་ལེའུ་ཞེ་དྲུག་པཎྜི་ཏ་རིན་ཆེན་རྡོ་རྗེ་དང་བཻ་རོའི་འགྱུར། གཟའ་
བཅོས་སྙིང་ཏིག་གསལ་སྒྲོན་རྒྱ་ནག་མ། ཀླུ་སྒྲུབ་དང་ཀླུ་རྒྱལ་འཇོག་པོ་གཉིས་
ཀྱི་ཞུས་ལན་ཆེ་བ་ལེའུ་སུམ་ཅུ་སོ་བཞི། འབྲིང་པོ་མེ་ལོང་རབ་གསལ། ཆུང་
བ་ མངོན་ པར་ རྟོགས་ པ། དོན་ གསལ་ སྒྲོན་ མ། གསལ་ བྱེད་ སྒྲོན་ མ།
འཕྲུལ་གྱི་མེ་ལོང་། ཐུགས་ཀྱི་སྒྲོན་མ། རོ་ལངས་མཁའ་འགྲོ་མས་གསུངས་
པར་གྲགས་པ་མཛེ་བརྟག་མིག་ཡིག་བཅུ་དྲུག་པ་དྲང་སྲོང་མེ་ཁྱེར་གྱི་འགྱུར།
འཇམ་ དཔལ་ དབྱངས་ ཀྱི་ གསུང་ འདོད་ པ་ རིན་ པོ་ ཆེའི་ སྒྲོན་ མའི་ མཛོད།
སྒྲོལ་མས་མཛད་ཟེར་བ་མཁྲིས་རིམས་དུག་ཐབས་ཞི་བྱེད་དང་། སྔོའི་་་་་
འཁྲུངས་དཔེ་རིན་ཆེན་སྒྲོན་མ་ལེའུ་གསུམ་པ་ ཤནྟི་གནྡྷའི་འགྱུར། ། འཕགས་
པ་འཇམ་དཔལ་དང་དྲང་སྲོང་བཞིས་ཞུས་ལན་དུ་མཛད་པ་སྔོ་སྦྱོར་བདུན་རྩི་
འཆི་མེད་གསང་བ་སྐུ་གསུང་ཐུགས་ཀྱི་རྒྱུད། དེའི་འགྲེལ་པ་དཔལ་མགོན་
ཀླུས་མཛད་པར་གྲགས་པ། ཧྭ་ཤང་མཧཱ་ཀྱིན་དས་བྱས་པའི་སྔོ་སྦྱོང་ལེའུ་བཅུ་
པ་བེ་བུམ་སྨུག་པོར་འབོད་པ་དེ་འགྲེལ་གསང་བའི་ཡང་ཏིག དྲང་སྲོང་ཙ་ར་
ཀས་མཛད་པ་ཚེའི་རིག་བྱེད་ཀྱི་རྒྱུད་རིན་པོ་ཆེ་ཁྲི་མཛོད་འོད་ལྡན་དེ་ལས་་
བསྡུས་པ་ལེའུ་བདུན་ཅུ་པ། བཅུད་ལེན་ཤ་སྦྱོར་རྩ་བའི་རྒྱུད་བདུད་རྩི་ལྗོན་
ཤིང་ལེའུ་བདུན་པ། བཅུད་ལེན་ཤ་སྦྱོང་རྩ་བའི་རྒྱུད་བདུད་རྩི་ལྗོན་ཤིང་ལེའུ་
བདུན་པ། སྤྱན་རས་གཟིགས་ཀྱིས་སྒྲོན་མར་གསུངས་པའི་མཁྲིས་རིམས་དུག་
ཐབས་གསོ་བ་ལ་སོགས་པ་ཇི་སྙེད་བསྒྱུར་ནས་གསོལ་བ། །
མི་རྗེ་ལྷས་མཛད་འགྲོ་བའི་མགོན་པོ་ཁྱེད། །འཁོར་རྣམས་ཐམས་ཅད་
རྒྱལ་སྲས་བཞིན་བཀོད་པ། ། དཀའ་བ་དང་བླང་ཕྱོགས་ཀྱི་སྨན་པ་བསྡུས། །
གུས་པའི་ཚུལ་གྱིས་ཞུ་བ་ཕུལ་བའི་དོན། །བདག་ཅག་རྣམས་ཀྱིས་ཆེར་སྒྲོས་
བསྡུས་ནས་ནི། ། རྒྱལ་བའི་བཀའ་དང་མི་འགལ་གདམས་པ་རྣམས། །གསོར་
ཞུན་ལྟ་བུ་ཡི་གེ་བཀོད་འདི་དག ། འགྲོ་བའི་དོན་ལ་དགོངས་ནས་ཕྱག་བཞེས་



མཛོད། ། ཅེས་རྒྱལ་པོའི་ཕྱག་ཏུ་ཕུལ་བས་རྒྱལ་པོ་ ཤིན་ ཏུ་མཉེས་ཏེ་སྨན་པ་་
དབུའི་མཆོད་གནས་སུ་བཀུར་བའི་ཆེད་དུ་དྲིལ་ཆེན་པོ་བསྒྲུགས་ཏེ་འཁོར་་་
འབངས་དུ་མ་ཚོགས་པའི་དབུས་སུ་ཁྲི་མཐོན་པོ་ལ་ཕྱོགས་ཀྱི་སྨན་པ་རྣམས་
བཞུགས་སུ་གསོལ། འབུལ་བ་རྒྱ་ཆེན་པོ་བཤམས་ཏེ་རྗེའི་དབུ་ཐོད་ཕུད་ནས་
སྨན་པ་ལ་ཕུ་དུད་མཛད་དེ་བཀའ་བསྩལ་པ། །
ཀྱེ། བོད་ཀྱི་ཞང་བློན་འབངས་སུ་བཅས་པ་རྣམས། །ང་ཡི་ཚིག་ལ་མ་
ཡེངས་གུས་པས་ཉོན། །འཚོ་མཛད་སྨན་པར་གྱུར་པ་འདི་རྣམས་ལ། ། བོད་
འབངས་ཡོངས་ཀྱི་མཆོད་པའི་གནས་སུ་གྱུར། ། ཅི་ཕྱིར་འདི་ན་ཚེ་སྲོག་སྟེར་
བའི་ཕྱིར། །མགོ་ནག་ཡོངས་ཀྱི་ལྷ་ནི་བཙན་པོ་སྟེ། །ང་ཡིས་བཀུར་བས་མཚན་
ཡང་ལྷ་རྗེར་ཐོགས། །འགྲོ་བའི་མགོན་ཡིན་གྲུལ་གྱི་གོང་ལ་ཞོག །འབོལ་གྲུམ་
སྟག་གཟིག་ཟ་འོག་གདན་དུ་ཐིངས། ། སྐྱེལ་བསུ་རྟས་གྱིས་རྐང་གླ་གསེར་དུ་
ཕུལ། །ཅི་གསུང་དང་ལོངས་སྨན་པའི་བཀའ་མ་བཅག ། རྒྱལ་སྲིད་ཡིན་ཡང་
མི་ཕངས་སྲོག་རིན་ཡིན། །བཅོས་ནོར་ལག་དགྲས་ཤི་ཡང་སྟོང་མ་ལེན། ། སྨན་
དུ་ ཐལ་བ་སྦྱར་ཀྱང་སྨན་རིན་གསེར་དུ་ རྫངས། །ཞལ་དུ་སྐྱེམས་ཞུས་ ཤ་་་་་་
གཟུགས་རྒྱུན་དུ་དྲོངས། ། རྒྱུན་དུ་བསྟེན་ཕྱིར་ངོ་ཁ་ལྐོག་སྨྲས་སྤོངས། ། ནམ་
བེར་དར་ཟབ་ལྷ་དང་རྒྱམ་ཐག་ཕུལ། ། ཀུན་གྱིས་འཁུར་ལས་ཕྱག་དང་ཞེ་ས་
གྱིས། །ཚེ་འདིར་དྲིན་ཆེན་དྲིན་ལན་ཡུན་དུ་སོམས། ། ང་ཡིས་བཀུར་བའི་བླ་
གཙིགས་བཅུ་གསུམ་པོ། ། གང་གིས་འགལ་ཡང་ཆད་པས་བཅད་ པར་བྱ། །
ཞེས་གསུངས་ཏེ་སྨན་པ་ལ་མངའ་ཐང་བསྟོད་དེ་དགེ་བའི་བཤེས་གཉེན་དང་
གྲལ་མཉམ་པོར་བྱས། །
ད་དུང་རྒྱལ་པོས་སྨན་པ་རྣམས་ལ། སྨན་པ་ཕ་ཡིན་ནད་པ་སྙིང་རྗེས་
སྐྱོངས། ། ནད་པ་བུ་ཡིན་ངན་མཚང་ཕྱིར་མ་ སྒྲོགས། ། བཟང་པོའི་དམའ་་་་
འབེབས་ཁྱིམ་ནས་ནོར་མ་སྐུ། །མི་ཆེན་ཁྲེལ་པས་འཚོ་ཟས་ལ་མ་འཁང་། །ལག་
དགྲས་འཕུང་བས་སྐྱུར་ལ་དད་མ་ཆེ། ། མི་སྲོག་ ཐལ་ཆར་མ་ཤོར་དཔྱད་ལ་་
46



གཟོབ། ། ཁྱད་པར་ནད་པ་དང་ནི་སྨན་པ་ཡི། །བར་དུ་ངོ་ཚ་མ་ཆེ་ནད་ཆེན་
འཇུག ། ཅེས་སོགས་ཀྱི་ཞལ་ཏ་མཛད། དེ་ནས་རྗེ་བློན་འབངས་སུ་བཅས་
པ་རྣམས་ཀྱིས་རྒྱ་གར་རྒྱ་ནག་ལ་སོགས་ཕྱོགས་ཀྱི་སྨན་པ་རྣམས་བླ་ཡི་སྨན་པར་
བཞུགས་པར་ཞུས་ཀྱང་ཞལ་མ་བཞེས་པས་ཁོང་རྣམས་རྫོངས་བཟང་པོ་དང་
བཅས་ཏེ་འཇིགས་པ་མེད་པར་རང་རང་གི་ཡུལ་དུ་བསྐྱལ། དེའི་དུས་ཀྱི་གསོ་
དཔྱད་ཀྱི་དཔེ་ཆ་རྣམས་སེང་ལྡེང་གི་གླེགས་ཤིང་གིས་བཀབ་སྟེ་ཕོ་བྲང་གི་རྩེར་
བཞུགས་ལ་རྗེའི་བླ་དཔྱད་པོ་ཏི་སྨུག་པོར་གྲགས་སོ། །
སྡེ་སྲིད་སངས་རྒྱས་རྒྱ་མཚོས་མཛད་པའི་ཁོག་འབུགས་དྲང་སྲོང་དགྱེས་
པའི་དགའ་སྟོན་ནང་བཅོས་ལུགས་ལྔ་བཅུ་རྩ་དྲུག་དར་ཚུལ་བགྲངས་སྐབས།
ཤིནྟ་གནྟས་མཛེ་ནད་ནད་གསོ་དར། །ཧྭ་ཤང་ཡཱ་ནས་མེ་དང་བྱུག་པ་དར། །
ཙན་པ་ཤི་ལས་ཐུར་དཔྱད་ཟས་སྤྱོད་དར། ། གྲུ་གུ་སེང་མདོས་རྟ་ཡི་སྨན་དཔྱད་
དར། ། ཁྱོལ་མ་རུ་རྩེས་ཡན་ལག་ཆག་བཅོས་དར། ། དྷརྨ་ཤཱི་ལས་དུག་གི་སྒོས་
བཅོས་དར། །ཞེས་པ་ལྟར་རང་རང་གི་ཁྱད་ཆོས་རྣམས་དར་བ་མཛད་དོ། །
མཆན་འགྲེལ།།
1) ཤིནྟ་གནྡྷ་ཞེས་པ་ལེགས་སྦྱར་སྐད་དང༌། བོད་སྐད་དུ་ཡེ་ཤེས་སྙིང་པོ་ཞེས་པའི་དོན་
ཡིན།
(2)གུཉྩ་བཛྲ་ཞེས་པ་ལེགས་སྦྱར་སྐད་དང་། བོད་སྐད་དུ་གསང་བའི་རྡོ་རྗེ་ཞེས་ཟེར། །
(3ཧྭ་ཤང་བ་ལ། ཧྭ་ཤང་ནི་དགེ་འདུན་པ་དང་། བ་ལ་ལེགས་སྦྱར་སྐད་དེ། དོན་
དུ་སྟོབས་ཞེས་པའོ།
@དྷརྨ་ཤཱི་ལ་ནི་ལེགས་སྦྱར་སྐད་དང༌། བོད་སྐད་དུ་ཆོས་ཀྱི་ཚུལ་ཁྲིམས་ཞེས་ཞུ།



སྤྲུལ་པའི་སྲས་གསུམ།
སྤྲུལ་པའི་སྲས་གསུམ་ཞེས་པ་ནི་ཆོས་རྒྱལ་མེས་ཨག་ཚོམ་གཤེགས་ནས་
བཙན་པོ་ཁྲི་སྲོང་ལྡེ་བཙན་གྱིས་རྒྱལ་སྲིད་ཐོག་མར་འཛིན་པའི་སྐབས་སུ་རྒྱ་གར་
གྱི་སྨན་པ་དྷརྨ་རཱ་ཛ་༧ དང་། རྒྱ་ནག་ནས་ཧྭ་ཤང་མཧཱ་ཀྱིན་ད།@ ཁྲོམ་ནས་
ཙན་པ་ཤི་ལ་ཧ་གསུམ་གདན་དྲངས་པར་སྤྲུལ་པའི་སྲས་གསུམ་དུ་གྲགས་སོ།
དེ་གསུམ་གྱིས་ རྒྱལ་ཁམས་སོ་ སོའི་ལུགས་དང་བསྟུན་ནས་སྨན་གཞུང་
བརྩམས་པའི་ནང་གསོ་བ་རིག་པའི་རྩ་བ་རྩིས་ཉི་ཟླའི་འཁོར་ལོ་ཞེས་བྱ་བ་ལེའུ་
བདུན་དང་། ལུས་གནས་ནས་གཞི་གསུམ་གསོ་ཐབས་ཀྱི་འགྲེལ་པ། ཆུ་
བརྟག་པ་གསེར་གྱི་མེ་ལོང་། གདམས་པའི་འཕྲུལ་འཁོར་དངུལ་གྱི་མེ་ལོང་།
སྒོ་གཏན་ ལྕགས་ཀྱི་གཟེར། རྩ་དཔྱད་རྒྱུའི་སྨྲ་མཆུ། ཁ་དམར་རྒྱས་པ་་་
གསེར་གྱི་གཏན་ཕྱིས། བསྡུས་པ་ལྕགས་ཀྱི་སྟ་རེ། རིན་པོ་ཆེ་བདུད་རྩི་་
གསང་བའི་ལུང༌། སྨན་ནུས་སྒྲོན་མེ་གསེར་གཟོང་། བཅུད་ལེན་རིན་ཆེན་
ཤེལ་འཕྲེང་། སྨན་མིང་འབུ་ཤག་ཟགས་ཀྱི་བུམ་པ། འདྲ་ཡིག་དུང་གི་མིག།
འཁྲུགས་སྡེབས་གཡུའི་དྲ་བ། རོ་སྐོར་ལྕགས་ཀྱི་ཕྲེང་བ། ཞི་བྱེད་མུ་ཏིག་
ཕྲེང་ བ། རྣ་ བཤལ་ དུང་ གི་ ཕྱགས་ ཤིང་། སྐྱུགས་ རིན་ ཆེན་ ལྕགས་ ཀྱུ།
བཤལ་དངུལ་གྱི་བུམ་པ། འཇམ་རྩི་ཉི་མའི་གསེར་བུམ། ནི་རུ་ཧ་ལྕགས་ཀྱི་
པར་བུ། སྔོ་སྨན་ནགས་སུ་འཇུག་པ་གཡུའི་དྲྭ་བ། ལུམས་ཉི་ཟླའི་ཐིགས་པ།
བྱུག་པ་མེ་ཆུའི་གཟེར། གཏར་ཁ་ལྕགས་ཀྱི་པདྨ། མེ་བཙའ་བདུད་རྩིའི་
ཐིགས་པ། ཐུར་དཔྱད་མཚོན་ཆ་འཁོར་ལོ། དམུ་ཆུ་རྒྱ་མཚོ་འདྲེན་སྐེམས།
48



སྨན་གནས་མདོར་བསྡུས་རྣམས་ལ་འགྲེལ་ཆུང་ཉེར་བདུན་ཞེས་བྱ་བ་ཁོང་ནད་
ཀྱི་སྐོར། ཐོར་དཔྱད་ལ་སྤྱིར་རྨ་གཅོད་གཉིས་དང་བྱེ་བྲག་ཉི་ཤུ་རྩ་གསུམ་
བཅས་མགོ་དང་བྱང་ཁོག་ཡན་ལག་དང་བཅས་པའི་བཅོས་ཏེ་བསྡོམས་པ་ལ་
རིན་ཆེན་སྤུངས་པའི་སྐོར་ཞེས་བྱ་བ་བརྩམས་པ་དང་ལིའི་རྒྱལ་པོའི་སྐེ་བཅོས་
སོགས་ཕུལ། །
ཀླུ་སྒྲུབ་ཀྱིས་མཛད་ཟེར་བ་ཕུང་པོ་ལྔའི་ནད་གསོ་བ་དང་། བདུད་རྩིའི་
སྨན་རིན་པོ་ཆེ་གསང་ཏིག་སྒྲོན་མེ། རིན་པོ་ཆེའི་མདོ་རྩ་བ་ལྟ་བུ་ལེའུ་བཅུ་
བདུན། མདོ་རིན་པོ་ཆེ་གསང་བའི་སྒྲོན་ཆེན་ལེའུ་དོན་དྲུག འདུ་བ་རྣམ་
བཞིའི་ཏི་ཀ་ལེའུ་ཉེར་ལྔ། དོན་སྣོད་ཏི་ཀ་ལེའུ་བཅུ་དྲུག ཕྲན་བུ་གསེར་གྱི་
ཏི་ཀ་ལེའུ་སོ་བདུན། མགོ་བོའི་ཏི་ཀ་ལེའུ་ཉེར་གཅིག བྱང་ཁོག་གི་ཏི་ཀ་
འཕྲུལ་ལྡེ་ནག་པོ་ལེའུ་ཞེ་བདུན། ཡན་ལག་རྣམ་བཞིའི་ཏི་ཀ་ལེའུ་བཞི་བཅུ་སྟེ་
དྲིལ་བས་ལེའུ་བདུན་བརྒྱ་ཉེར་དགུའི་བདག་ཉིད་ཅན། མི་དྲ་མི་དབང་ཙནྡྲ་
དང༌། ཧྭ་ ཤང་ དེ་ བ་ བོ་ དྷིའི་ འགྱུར་ དྲང་ སྲོང་ ཉི་ མའི་ དངོས་ གྲུབ་ དང་།
དཀའ་ཐུབ་གཞོན་ནུར་འཇམ་དབྱངས་ཀྱིས་གསུངས་པར་གྲགས་པ། གསོ་
བྱེད་འཕྲུལ་གྱི་མཛོད་རིན་པོ་ཆེའི་སྒྲོན་མེ་ཞེས་བྱ་བ་ཨ་རུ་ར་རིགས་བདུན་ལ་
དཔེ་བླངས་ནས་ནད་གཞིའི་གནས། དེའི་རྟགས་སོ་སོར་བཅོས་པ། དཔྱད་
ཀྱིས་བཅོས་པ། དེའི་ཇ་ལོག ཐོར་དཔྱད། རྟེན་འབྲེལ་གྱི་སྒོ་ནས་བཅོས་
པ་བདུན། རྣམ་རྒྱལ་རོ་དྲུག་ལྡན་ཡིན་པ་ལྟར་གསར་པ་བཙན་བབས་དང༌།
རྒྱས་པ་ཐོག་བབས། བཅོས་ཉེས་ཡོངས་བཟློག བླ་གཉན་ཇ་ལོག ཁ་
ཐོར་གདམས་པ། མཁྱུད་དཔྱད་རྫུ་འཕྲུལ་བཅོས་དང་དྲུག ནུས་པ་བརྒྱུད་
ཡོད་པ་བཞིན་དུ་ཡོན་ཏན་བརྒྱད་ལྡན། ཞུ་རྗེས་གསུམ་ལྡན་བཞིན་དུ་རྟགས་
བཅོས་ཐབས་རྗེས་གཅོད་གསུམ་དུ་སྟོན་པ་རྣམས་བསྡོམས་པས་གླེག་བམ་གཅིག
ཕྱག་ན་རྡོ་རྗེས་གསུངས་པར་གྲགས་པའི་རྩ་བའི་རྒྱུད་ལེའུ་བཞི་བཅུ་རྩ་གཉིས།
དེའི་འགྲེལ་པ་རྩ་བའི་དྲང་སྲོང་བརྒྱད་དང་ཕྲན་བུ་བཅུ་གསུམ་གྱིས་བྱས་པའི་
49



ལེའུ་ཉེར་བཞི་པ། བཅོས་ཐབས་ཉེར་གཉིས་པ། ཚིག་རྐང་བརྒྱད་པ་ཞེས་
བྱ་བ་རྣམས་བསྒྱུར་རོ། །
གཞན་ཡང་ ཧཱ་ ཤང་པེ་ན་ཙེ་ཏས། རྒྱལ་བློན་དམངས་གསུམ་ལ་་་་་་
གདམས་པ་རྩ་བ་རིན་པོ་ཆེའི་མཛོད་ལྔ་དང༌། ཡན་ལག་མཛོད་ཆེ་འབྲིང༌།
སྤྱི་དོན་འགྲེལ་པ་ཕྱི་ལྟར་དམངས། ནང་ལྟར་བློན་པོ། གསང་བ་ལྟར་རྒྱལ་
པོ་ལ་གདམས་པའི་སྐོར་གེགས་སེལ་དང་བཅས་པའང་བསྒྱུར། དེའི་སྐོར་
ཀོང་སྤྲུལ་གྱི་ཤེས་བྱ་མཛོད་ལས། ཁྲི་སྲོང་དུས་ན་སྤྲུལ་པའི་སྲས་གསུམ་་་་་
གཞུང༌། ། པོ་ཏི་ཁ་སེར་རྒྱལ་བློན་དམངས་གསུམ་དང་། །རྒྱུ་ཞང་ཧོར་བོད་འ་
ཞའི་མཁས་གཞུང་བཙུགས། ། ཞེས་པ་ལྟར་ཆོས་རྒྱལ་ཁྲི་སྲོང་ལྡེའུ་བཙན་ཞལ་
བཞུགས་པའི་སྐབས་སུ་བོད་ཀྱི་གསོ་རིག་གོང་འཕེལ་ཡོང་ཆེད་མཁས་པ་མང་པོ་
གདན་དྲངས་ཏེ་རང་རང་གི་གཞུང་སྲོལ་བཟང་པོ་འཛུགས་པར་མཛད་པ་ལས།
གསོ་དཔྱད་བསྟན་པ་ཕྱོགས་དུས་ཀུན་ལ་དར་ཞིང་ཡུན་རིང་དུ་གནས་ པའི ་་
མཛད་འཕྲིན་རླབས་པོ་ཆེ་འདི་དག་བྱུང་བའོ། །
མཆན་འགྲེལ།
2 དྷརྨ་རཱ་ཛ་ནི་ལེགས་སྦྱར་སྐད་ཡིན་ཅིང་། བོད་སྐད་དུ་ཆོས་ཀྱི་རྒྱལ་པོ་ཞེས་ཟེར།
ཟུར་མཁར་བློ་གྲོས་རྒྱལ་པོས་མཛད་པའི་ཤེས་བྱ་སྤྱིའི་ཁོག་འབུགས་ཤོག་158ནང་དྷརྨ་
རཱ་ཛས་རླུང་མཁྲིས་བད་ཀན་གསུམ་དུ་ཕྱེ་ནས་དེའི་གཉེན་པོ་འབུ་ ཤག་ཆེ་ཆུང་ལ་
སོགས་བསྒྱུར། ཞེས་གསུངས། །
(2ཧ་ཤང་མཧཱ་ཀྱིན་ད་ཞེས་པ་བོད་སྐད་དུ་བཟོད་པ་ཆེན་པོ་ཞེས་སུ་གྲགས།
50



ཙན་པ་ཤི་ལ་ཧ།
ཙན་པ་ཤི་ལ་ཧ་》ཞེས་པ་ནི་བོད་ཀྱི་རྒྱལ་པོ་ཁྲི་ལྡེ་གཙུག་བརྟན་གྱི་སྲས་
ལྗང་ཚ་ལྷ་དབོན་གྱི་བཙུན་མོར་ཁྲང་རྔན་ནས་གྱིམ་ཤིང་ཀོང་ཇོ་བོད་ལ་བསུས་
པའི་དུས་སྐབས་དང་། དེ་རྗེས་མངའ་བདག་ཁྲི་སྲོང་ལྡེའུ་བཙན་ནམ་ཚངས་
པ་ལྷའི་མེ་ཏོག་གིས་རྒྱལ་སྲིད་ཐོག་མར་སྐྱོང་བའི་དུས་སུ་བོད་ལ་གདན་དྲངས་
པའི་སྤྲུལ་པའི་སྲས་གསུམ་ཞེས་པའི་ནང་ནས་གཅིག་ནི་ཙན་པ་ཤི་ལ་ཧ་ཡིན་པ་
སྡེ་སྲིད་ཁོག་འབུགས་སོགས་ལས་གསལ་བ་དང་། བོད་ལ་བཞུགས་ཡུན་ཅུང་
རིང་ཙམ་ཡིན་ཚོད་འདུག །
དེའི་རིང་ཙན་པ་ཤི་ལ་ཧས་ཁྲོམ་གྱི་ཁྱད་ཆོས་ལྡན་པའི་སྨན་གཞུང་མི་ཉུང་
བ་ཞིག་བསྒྱུར་པ་དང་བརྩམས་པའི་ནང་རྒྱུད་ཤེལ་གྱི་མེ་ལོང་ལེའུ་ལྔ་བཅུ་པ།
དེ་ལ་བརྟེན་ནས་བྱང་ཁོག་སྟོད་ཀྱི་དམར་བྱང་གསལ་བའི་སྒྲོན་མེ་ལེའུ་བཞི་བཅུ་
ཞེ་གཉིས། སྨན་ཀྱི་དམར་བྱང་འཕྲུལ་གྱི་ལྡེ་མིག་ལེའུ་ཉེར་ལྔ་པ། ཡན་ལག་
གི་བཅོས་ཐེམ་བྱང་ལེའུ་བཞི་བཅུ་ཞེ་གཉིས། དེ་རྣམས་ཀྱི་འགྲེལ་པ་གསང་ཏི་
ཀ་གསུམ་བཅས་ཐུན་མོང་མ་ཡིན་པ་གསང་བའི་བུ་བཞི་སོགས་རྒྱས་པའི་སྐོར།
དང༌། འབྲིང་ བར་བེ་བུམ་སྨུག་པོ་ཏིག་ཡང་ ཏིག་གཉིས་དང་། ཤིན་ཏུ་
བསྡུས་པ་ཡི་གེ་དམར་ཆུང་རྩ་འགྲེལ་ཏིག་གསུམ། དེ་མིན་བྱང་ཁོག་ལེའུ་་
གསུམ་ག་དྲིལ་བ་ལ་བདུད་རྩི་མེ་ལོང་གི་སྐོར་ལེའུ་ཆེ་བ་བརྒྱད་དང་། ཆུང་བ་
བཅུ་ གསུམ་ སྟེ་ ཉེར་ གཅིག་ རྨ་ སྐོར་ གསུམ་ སྟོན་ པ་ ཐིག་ལེ་ གསལ་ བའི་ མདོ།
མགོ་བྱང་ཁོག་འབྲེལ་མར་བཅོས་པ་དོན་སྙིང་རྣམ་པ་ལྔའི་དཔྱང་ ཐག རྒྱ་
51



ནག་གི་དྲང་སྲོང་གིས་མཛད་པ་རིན་ཆེན་དབྱིག་ལེའུ་བདུན་ཅུ་པ་དང་། མོ་
དབྱིག་ལེའུ་བདུན་པ་དྲིལ་བས་བམ་པོ་ཉི་ཤུ་རྩ་ལྔ་པ། ཕྱག་རྡོར་གྱིས་མཛད་
པ་བདུད་རྩི་དར་ཡ་ཀན་ལྷུང་བཟེད་ཀྱི་འཕྲུལ་འཁོར། དེའི་འགྲེལ་པ་ཧྭ་ཤང་
མཧཱ་ཀྱིན་དས་མཛད་པ་མདོ་བྱང་ཆེ་ཆུང་བྱ་བ་དང༌། ཉེས་དམིགས་སུམ་ཅུ་
རྩེ་ལྔ་པ། རོ་བཀྲ་འཕྲུལ་གྱི་མེ་ལོང་ལེའུ་ཉེར་དྲུག་པ། རོ་བཀྲ་ཐ་གུ་དགུ་
སྦྱོར། གསོན་ཐིག་རོ་ཐིག་གི་རྣམ་གཞག་དྲང་སྲོང་མིའི་ཁོག་པ་ལེའུ་བཅུ་པ་
དྲང་སྲོང་རྒྱུན་ཤེས་ཀྱིས་མཛད་པར་གྲགས་པ་བྱང་ཁོག་ཁྲེམས་ཀྱི་མདོ་ཞེས་བྱ་བ་
དང་། ཡན་ལག་ལ་དྲང་སྲོང་གི་ཀེང་རུས་ཆེ་ཆུང་བྱ་བ་དང་། ལེའུ་བཅུ་
གསུམ་པ་བྱ་བ་དང༌། ཚིགས་ཀྱི་སྡོམས་ཀྱི་ལེའུ་ཞེས་བྱ་བ་དང་། རིན་པོ་
ཆེའི་མཛོད་ཕན་པ་སྨན་གྱི་ལེའུ་བཅུ་པ། སྨན་པ་ལ་རབ་ཏུ་གཅེས་པའི་ལེའུ་
བཞི་པ་དང་། རིན་པོ་ཆེའི་ཕྲེང་བ་ཞེས་བྱ་བ་ལེའུ་ལྔ་བཅུ་པ། རིན་པོ་ཆེའི་
དབྱིག་ལེའུ་བདུན་ཅུ་པ་རྣམས་བསྒྱུར་ནས་རྒྱལ་པོ་ལ་ཕུལ་བས་དེ་རྣམས་ཕྱོགས་
གཅིག་ཏུ་ཟ་འོག་གི་སྒྲོམ་བུར་བཞུགས་པ་ལ་བླ་དཔྱད་ཀྱི་གཞུང་འཚོ་བའི་མདོ་
ཞེས་སུ་གྲགས། །
ཙན་པ་ཤི་ལ་ཧ་དེས་ཕྱིས་བོད་དུ་སྲིད་བསྐྱངས་པས་བི་ཇིའི་བརྒྱུད་པ་སྔར་
ནས་བྱུང་རུང་འདི་ནས་ཀྱང་འཕེལ་ཞེས་ཟེར། སློབ་བརྒྱུད་ལ་ཞང་དང་།
སྟོང་དང་། བྲང་ཏི་གསུམ་གཙོས་དུ་མར་འཕེལ། དེ་གསུམ་པོས་མདོ་་་
ཁམས་ཀྱི་སོ་ཁ་བསྲུང་བ་པོ་ལོ་བཞི་བྱས་པའི་བྱ་དགའ་ལ་རྒྱལ་པོས་རྒྱུད་ཤེལ་གྱི་
མེ་ལོང་དང་རྨ་བཅོས་མ་བུ་བཅུ་བདུན་སོགས་རྒྱས་འབྲིང་བསྡུས་གསུམ་ཡི་གེ་
དམར་ཆུང་དང་བཅས་པ་གནང་སྟེ་རྒྱུད་ནས་མི་བརྒྱུད་བར་རྒྱལ་པོའི་བླ་སྨན་དུ་
དབང་བསྐུར་ཞིང་དམག་ནས་ཀྱང་བཏོན་པར་གྲགས། །
ཡང་བཤད་ཚུལ་ལ་ལར་རྒྱལ་པོས་ཙན་པ་ཤིན་ལ་ཧའི་སློབ་མ་སྟོང་བཞེར་
མེས་པོ་ལ་མགོ་དཔྱད། བྲང་ཏི་རྒྱལ་མཉེས་མཁར་བུར་བྱང་ཁོག ཞང་ལྷ་
52



མོ་གཟི་ལ་ཡན་ལག་རྣམས་ཀྱི་བཅོས་གནང་བའི་སྐོར་ཡང་མཆིས། མཐའ་
གཞུག་ཙན་པ་ཤི་ལ་ཧ་རང་ཡུལ་དུ་འབྱོན་ཁར་སྲས་ལ་གདམས་པ། བེ་བུམ་
ནག་པོའི་སྐོར་འཇལ་ཚད་དང་བཅས་པ་དང་། ཙ་ར་ཀས་མཛད་པ་དྲང་སྲོང་
སྙིང་རྒྱུད་མགོ་བྱང་ཁོག་ཡན་ལག་གི་པྲ་ཁྲིད་སྐོར་གསུམ་དང༌། མགོ་བྱང་ཁོག་
འདུ་བ་ཐོར་བུ་དང་བཅས་པའི་བཅོས་ཐབས་རྩ་བའི་མན་ངག་དོན་བརྒྱུད་པ་
རྣམས་ལ་ བི་ཇིའི་པོ་ཏི་ཁ་སེར་ཞེས་པ་བརྩམས་ནས་རྒྱལ་པོར་ཕུལ་བ་ལས།།
ཕྱི་མ་ལ་རྒྱལ་པོའི་བླ་ཡིག་འོད་འབར་ཞེས་པའི་མཚན་ཀྱང་བཏགས་སོ། །
གཞན་ཡང་སྡེ་སྲིད་ཁོག་འབུགས་ནང་བཀའ་ཐང་ལེའུ་གྱ་ལྔ་པའི་ལུང་
དྲངས་ཏེ་གསུངས་དོན། རྒྱ་ནག་སྨན་པ་ཧྭ་ཤང་དེ་ཝ་དང་། །བླ་སྨན་ཉང་
ཙན་ཤི་ལ་ཧ་སོགས་པས། ། ཡན་ལག་བརྒྱད་པ་བདུད་རྩི་སྙིང་པོ་དང༌། །སྨན་
གྱི་བཅུད་ལེན་བྱེད་ཐབས་མང་པོ་བསྒྱུར། །ཞེས་རྒྱུད་བཞི་རྒྱ་ནག་ནས་བྱུང་བ་
སྒྱུར་མཁན་གྱི་ལོ་ཙཱ་ཡིན་པར་བཤད་སྲོལ་ཡོད་ཅེས་གསལ། མཁས་གྲུབ་་་
གཉིས་ལྡན་ཀོང་སྤྲུལ་ཡོན་ཏན་རྒྱ་མཚོའི་མཛད་པའི་ཤེས་བྱ་ཀུན་ཁྱབ་མཛོད་ཀྱི་
གསོ་རིག་ལོ་རྒྱུས་ནང་། ཙན་པ་ཤི་ལ་ཧས་རྒྱ་ནག་གི་གཞུང་དུ་མ་བསྒྱུར་ཞིང་
རྩོམ་བརྒྱུད་མང་དུ་བྱུང་ཞེས་འཁོད་འདུག་པས་སྐབས་དེར་ཁྲོམ་གྱི་ཁྱད་ཆོས་
ལྡན་པའི་གསོ་རིག་ཙམ་དུ་མ་ཟད་ཀྲུང་དབྱི་གསོ་རིག་ཀྱང་ཙན་པ་ཤི་ལ་ཧས་
མཁྱེན་གྱི་ཡོད་སྟབས་བོད་ཀྱི་གསོ་རིག་སྔར་ལས་ལྷག་པའི་གོང་འཕེལ་འགྲོ་རྒྱུར་
མཛད་རྗེས་ཆེ་བ་ཞིག་ཡིན། །
གོང་གསལ་ཙན་པ་ཤི་ལ་ཧ་བོད་དུ་བཞུགས་རིང་བསྒྱུར་ཞིང་བརྩམས་
པའི་སྨན་གཞུང་སྐོར་ད་ལྟ་འདི་ཡིན་མ་མཐོང་རུང་། བི་ཇིའི་པོ་ཏི་ཁ་སེར་
ཞེས་པ་ད་ལྟའང་ལྗོངས་སྨན་རྩིས་ཁང་དུ་ཉར་ཚགས་བྱས་ཡོད་པས་འདི་ནི་དུས་
རབས་བརྒྱད་པའི་ནང་བྱུང་བའི་སྨན་གཞུང་སྔ་ཤོས་ཀྱི་གྲས་ཡིན་ནོ། །



མཆན་འགྲེལ།
ཙན་པ་ཤི་ལ་ཧ་ཞེས་པ་ཁྲོམ་གྱི་སྐད་ཡིན་ཞིང་། དེའི་དོན་འདི་མ་རྙེད་ཀྱང་ཆོས་རྒྱལ་
མེས་ཨག་ཚོམ་དང་། ཁྲི་སྲོང་ལྡེའུ་བཙན་སྐབས་ཀྱི་ལོ་རྒྱུས་མང་པོའི་ནང་ཙན་པ་ཤི་
ལ་ཧའི་མཚན་འདུག ཁོང་ནི་སྨན་རྩིས་སོགས་རིག་གནས་ལ་ཧ་ཅང་མཁས་པའི་
ཁར་ རྒྱུའི་སྐད་ཡིག་ཀྱང་བྱང་ཆུབ་པ་ཞིག་ཡིན་པ་འདྲ། པདྨ་བཀའ་ཐང༌ (ཤོག་
གྲངས་༡༡༣ན་༣)ནང་ཁྲི་སྲོང་ལྡེའུ་བཙན་འཁྲུངས་ཤིང་རྒྱལ་སྲིད་བཟུང་བའི་ལེའུ་ང་
བཞི་པ་ལས། རྒྱ་ནག་མཁས་པ་བི་རྗེ་ཙན་པ་ཡིས། །གབ་རྩེ་བཏིང་ནས་བཟང་ངན་
རྩིས་པའི་ལུང་། །རྒྱུ་ཡི་གཙུག་ལག་སྤོར་ཐང་ཁྲ་མོ་ལས། །དཔལ་འབར་མི་ཡི་འཁྲུངས་
དཔེ་རྩིས་སུ་ཤར། ། ཞེས་པ་དང་། ཡང་དེ་(ཤོག་གྲངས་ ༡༡༩ན་ )ལས། དེ་
ནས་རྒྱལ་པོ་ཁྲི་སྲོང་ལྡེའུ་བཙན་གྱིས། བླ་མཁྱེན་བི་རྗེ་ཙན་པར་མངའ་གསོལ་་་་་
ནས། །བོད་ཡུལ་ལུང་པའི་ས་དཔྱད་གང་ལེགས་བཙལ། །ཞེས་དང་། ཡང་པདྨ་
བཀའ་ཐང་ (ཤོག་གྲངས༡༢༩བ་ ༦) ནང་། སྒྲ་བསྒྱུར་པའི་ལེའུ་གྱ་བཞི་པ་ལས།
ཤར་སྒོ་འཇམ་དཔལ་གླིང་དུ་རྩིས་སྨན་བསྒྱུར། ། རྒྱ་ནག་སློབ་དོན་ཧ་ ར་ནག་པོ་་་་
དང༌། །ཧྭ་ཤང་མཧཱ་ཡ་ན་སུ་ཏྲ་དང་། །མཧཱ་རཱ་ཛ་མཧཱ་དེ་ཝ་དང་། །ལོ་ཙཱ་བི་རྗེ་ཙན་
པ་ཤི་ལ་སོགས། །བོད་ཀྱི་མཁས་པ་མི་བཞིས་ནག་རྩིས་བསྒྱུར། །སྔ་འགྱུར་རྒྱ་མོ་ཀོང་
ཇོས་བསྒྱུར་པ་ཡི། །སྤང་རྒྱན་ལོ་མའི་བཙུག་ལག་ལྷག་མ་བསྒྱུར། །ཕྱི་འགྱུར་རྒྱལ་པོ་ཁྲི་
ལྡེ་གཙུག་བརྟན་གྱིས། །བི་རྗེ་ཙན་པ་ཤི་ལ་གདན་དྲངས་ནས། །རྒྱུ་ཡི་བསྟན་པ་བཅོ་
བརྒྱུད་བསྒྱུར་འཕྲོ་བསྒྱུར། །དེ་ཡི་དུས་ན་ལོ་པཎ་ཐམས་ཅད་ལ། །བློན་པོ་མགོས་ཀྱིས་
ཟ་འགྱོགས་བྱས་པའི་གྲལ། ། མདོ་སྔགས་རྩིས་སྨན་ཆོས་ཀྱི་བགྲོ་གླེང་མཛད། །ཅེས་
གསལ་ལོ། །
54



སྟོང་གསུམ་གང་བ།
སྟོང་གསུམ་གང་བ་ནི། ཆོས་ཀྱི་རྒྱལ་པོ་ཁྲི་སྲོང་ལྡེའུ་བཙན་སྐབས་
གངས་ཅན་ལྗོངས་ སུ་ གསོ་བ་རིག་པའི་བཀའ་སྲོལ་ལེགས་པར་ བཏོད་ཆེད་་་་
མཐའ་བཞི་ནས་གདན་དྲངས་པའི་རྒྱལ་པོའི་བླ་སྨན་དགུར་གྲགས་པའི་ཡ་གྱལ་
ཞིག་ཡིན། །
དེ་ཡང་གཡུ་ཐོག་རྙིང་མ་ཡོན་ཏན་མགོན་པོ་དགུང་ལོ་ཉི་ཤུ་ལ་ཕེབས་དུས་
བསམ་ཡས་སུ་ཕྱོགས་རིགས་ཀྱི་སྨན་པ་དགུ་དང་རྩོད་པ་མཛད་པ་དང་། རྒྱུ་
ནག་གི་སྨན་པ་སྟོང་གསུམ་གང་བས་བོད་ལ་སྨན་པ་ཡོད་དམ་ཞེས་ཞུས་པར་
གཡུ་ཐོག་པས། རྒྱལ་པོ་ལྷ་ཐོ་ཐོ་རི་གཉན་བཙན་དང་། སྨན་པ་དུང་གི་ཐོར་
ཅོག་ཅན་ནས་རྒྱལ་པོ་ཁྲི་སྲོང་ཡན་དང་། སྨན་པ་གཡུ་ཐོག་མགོན་པོ་རང་
ཡན་གྱི་ལོ་རྒྱུས་གསུངས་པའི་སྐོར་དང་། ལྷག་པར་གཡུ་ཐོག་ཡོན་ཏན་མགོན་
པོ་དང་སྟོང་གསུམ་གང་བ་ཕན་ཚུན་གསུང་གླེང་གནང་སྐབས་གཡུ་ཐོག་པས།
གཟའ་ཁྱི་བྱ་གསུམ་གྱི་བཅོས་ཐབས་དྲག་བཅོས་མི་བྱེད་འཇམ་བཅོས་བྱ་དགོས་
གསུངས་སྟབས་སྟོང་གསུམ་གང་བས། དེ་གསུམ་གྱི་སྒྲུབ་ ཐབས་ཤེས་ སམ་
གསུངས་པར། གཡུ་ཐོག་ཆེན་པོས་ངེད་ཀྱིས་མི་ཤེས་ཁྱེད་ཀྱིས་གདམས་པ་
རྩོམ་པར་ཞུ་ཞུས་པས། སྟོང་གསུམ་གང་བས་གཟའ་བཅོས་སྲོག་གི་འཁོར་ལོ།
བྱ་བཅོས་མཚོན་གྱི་འཁོར་ལོ། ཁྱི་བཅོས་སྤུ་གྲིའི་འཁོར་ལོ་སྟེ་འཁོར་ལོ་གསུམ་
གྱི་གདམས་པ་གཡུ་ཐོག་པར་ཕུལ་ནས་བཟུང་བུ་སློབ་བརྒྱུད་འཛིན་རྣམས་ཀྱིས་
གཟའ་ཁྱི་བྱ་གསུམ་ལ་གཏོར་མ་རེ་བྱིན་ནས་སྲུང་མར་བསྟེན་ན་འདོད་དོན་སྒྲུབ་



པར་ཁས་བླངས་པའི་སྐོར་དང༌། ཡང་གཡུ་ཐོག་ཆེན་པོས་རྒྱ་ནག་སྟོང་གསུམ་
གང་བ་ལ་འཕགས་པ་ཆེན་པོ་འཇམ་དཔལ་ད་ལྟ་གང་ན་བཞུགས་གསུངས་པས།
འདིར་བཞུགས་ཟེར་ཁོག་པ་གཤགས་ནས་བསྟན་པ་སོགས་མཐུ་དང་རྫུ་འཕྲུལ་
བསམ་གྱིས་མི་ཁྱབ་པ་ཡོད་ཚུལ་གཡུ་ཐོག་རྙིང་མའི་རྣམ་ཐར་ནང་དུ་འཁོད་
འདུག །
དེ་ལྟར་རྒྱལ་པོའི་བླ་སྨན་དགུའམ་ཕྱོགས་ཀྱི་སྨན་པ་རྣམས་བསྙེན་བཀུར་
གྱི་མཆོད་པ་བཟང་པོ་དང་བཅས་སོ་སོའི་ཡུལ་དུ་བཞུད་རྗེས་དུས་ཚོད་ཧ་ཅང་
མི་རིང་བར་རྒྱལ་པོ་བསྙུན་གྱིས་བཏབ་པར་བོད་ཀྱི་སྨན་པ་མི་དགུ་སོགས་ཡོད་
ཀྱང་བློན་པོ་རྣམས་ཀྱི་འདོད་པ་ལྟར་མཐའ་བཞི་གའི་སྨན་པ་རྣམས་སྤྱན་འདྲེན་
པར་བཏང་བས་གཞན་རྣམས་འབྱོན་པར་ཞལ་གྱིས་མ་བཞེས་ཤིང༌། རྒྱ་ནག་
གི་སྨན་པ་སྟོང་གསུམ་གང་བ་ཞེས་བྱ་བ་སྤྱིར་རིག་གནས་མཐའ་དག་དང༌།
ཁྱད་པར་གསོ་བ་རིག་པ་མཁས་ཤིང་རྗེ་བཙུན་འཇམ་དཔལ་དབྱངས་ཀྱིས་ཞལ་
གཟིགས་པ་ཞིག་ཡོད་པ་བྱོན། བཤུལ་ལམ་དུ་གསོ་བ་དཀར་པོ་ལམ་གྱི་སྒྲོན་མ་
ཞེས་པ་དང་། མཐའ་བཞིའི་ལུགས་ཞུ་བ་བཞི་ལྡན་སོགས་བསྟན་བཅོས་་་་
བརྩམས་ཏེ་རྒྱལ་པོར་སྐྱེས་སུ་ཕུལ། གསོ་བའི་དཔྱད་མཛད་པས་མངའ་་༌་
བདག་རྒྱལ་པོ་བསྙུན་ལས་མྱུར་དུ་དྭངས། མཐའ་བཞི་གའི་སྨན་པའི་གོ་ཆོད་
པར་འདུག་ པས་མིང་ཡང་མཐའ་བཞི་སྟོང་གསུམ་གང་བར་བཏགས། བྱ་
དགའ་ལ་གཞུང་)དང༌། དོལ་ཚིགཉིས་ཡུལ་གཞིས་སུ་བསྩལ། ཁབ་བཞེས་
སྲིད་བསྐྱངས་པས་མཐའ་བཞིའི་རྒྱུད་པ་རྣམས་འཕེལ། ཆོས་ཀྱི་རྒྱལ་པོ་ཁྲི་
སྲོང་ལྡེའུ་བཙན་གྱི་བླ་སྨན་གནང་བ་རིགས་ཀྱི་འཚོ་བྱེད་དངོས་ནི་མཐའ་བཞི་
དང་། བོད་སྨན་གཞན་བརྒྱད་པོ་རྗེས་འབྲེལ་ཙམ་ཡིན་པར་མངོན་ཞེས་སྡེ་
སྲིད་སངས་རྒྱས་རྒྱ་མཚོས་མཛད་པའི་ཁོག་འབུགས་དྲང་སྲོང་དགྱེས་ པའི་་་༌་
དགའ་སྟོན་(ཤོག་གྲངས་༩༠ བ་༣)དུ་གསལ། །
ཡང་ ཀོང་ སྤྲུལ་ཡོན་ཏན་རྒྱ་མཚོས་ བརྩམས་ པའི་ ཤེས་བྱ་མཛོད་ལས།
56



ཁྲི་སྲོང་གི་སྐུ་ཚེའི་མཇུག་ཏུ་བསྐྲུན་གྱིས་ཐེབས་པས་སླར་ཡང་མཐའ་བཞིའི་སྨན་
པ་བཀུག་པས་གཞན་མ་བྱོན། རྒྱ་ནག་ནས་སྨན་པ་སྟོང་གསུམ་གང་བ་བྱོན།
ལམ་དུ་གསོ་བ་དཀར་པོ་ལམ་གྱི་སྒྲོན་མ་བྱ་བ་བརྩམས་ནས་རྒྱལ་པོ་ལ་སྐྱེས་སུ་
ཕུལ་ཞིང་བསྙུན་ཡང་གསོས། གཡོར་སྟོད་ས་ཆ་བྱ་དགར་གནང་བའི་བརྒྱུད་
ལ་མཐའ་བཞིའི་སྨན་པ་རྣམས་བྱུང་ངོ༌། ། ཞེས་གསུངས་པ་དང་། དཔའ་
བོ་གཙུག་ལག་ཕྲེང་བའི་ཆོས་འབྱུང་མཁས་པའི་དགའ་སྟོན་ནང༌། སྟོང་་་་
གསུམ་གང་བ་བོད་དུ་བཞུགས་ཏེ་གཡོར་སྟོད་གནང་ནས་མཐའ་བཞིར་གྲགས་
ཏེ་བླ་སྨན་གྱི་གཙོ་བོའོ་ཞེས་གསུངས་པ་བཅས་སྟོང་གསུམ་གང་བ་ནི་ཀྲུང་དབྱི་
མཁས་པ་ཞིག་ཡིན་པ་དང༌། མཐར་བོད་དུ་བཞུགས་ནས་གཡོར་སྟོད་དུ་
མཐའ་བཞིའི་རྒྱུད་པ་འཕེལ་ཏེ་མངའ་བདག་རྩེ་ལྡེའི་སྐབས་ཨུ་རྒྱན་གྱི་སྨན་པ་
སྐྱེས་བུ་མེ་ལྷ་ཕྱག་རྡུམ་གྱི་སློབ་མ་མཐའ་བཞི་ཞེས་པའང་གོང་གསལ་གྱི་མི་རྒྱུད་
ཡིན་པ་དོན་གྱིས་གྲུབ་བོ། །
མཆན་འགྲེལ།
@རླངས་ཀྱི་པོ་ཏི་བསེ་རུ་(ལྕགས་པར་ཤོག་གྲངས་ ༡༩༦)ལས། བསྒྲགས་མདར་ཕྱག་
ཕེབས་ཁོང་རྣམ་པས་བར་བྱས། གྲ་དོལ་གཞུང་གསུམ་གྱི་བབས་བླངས་ཞེས་འདུག་
པས། གཞུང་ཞེས་པ་ད་ལྟ་ཁ་སྐད་ལ་གཞུ་བོ་ཞེས་གོང་དཀར་རྫོང་ལྕེ་བདེ་ཞོལ་ཆུས་
ཁོངས་ལ་ཡོད་པ་དང་།
2དོལ་ནི་གོང་དཀར་རྫོང་རྣམ་རྒྱལ་ཆུས་ཀྱི་ལུང་ཤུར་ནས་ལྕེ་བདེ་ཞོལ་ཡན་ཆད་ལ་དོལ་
པ་ཟེར། །



སློབ་དཔོན་པདྨ་འབྱུང་གནས།
སློབ་དཔོན་པདྨ་འབྱུང་་་་་
གནས་ནི། སྟོན་པ་མྱ་ངན་ལས་
འདས་ནས་ལོ་བརྒྱད་ཀྱི་རྗེས་ཤིང་
སྤྲེལ་ཚེས་བཅུ་ལ་སྐུ་བལྟམས་པའི་
ཚུལ་མཛད་པ་དང་། ཟ་ཧོར་་
རྒྱལ་པོའི་རིགས་རུས་ཡིན་ཞེས་ལོ་
རྒྱུས་མང་པོར་གསལ། དེ་ཡང་
ཐོག་མའི་བྱུང་ཚུལ་ནི་སྔོན་གྱི་་་་་
གཏམ་རྒྱུད་ལྟར་བྱས་ན་ནུབ་་་་་་
ཕྱོགས་ཨོ་རྒྱན་ཡུལ་གྱི་རྒྱལ་པོ་་་་
ཨིནྡྲ་བོ་དྷི་ཞེས་བྱ་བ་སྤྱན་གཉིས་
ལོང་བ་དང༌། བཙུན་མོ་བརྒྱ་རྩ་གཅིག་ཡོད་པར་སྲས་མེད་ཅིང་སྲིད་ཀྱིས་
ཕོངས་པས་རྒྱལ་པོས་ལོངས་སྤྱོད་ཐམས་ཅད་སྤྱན་དང་སྲས་འབྱུང་བའི་ཆེད་དུ་
སྦྱིན་པར་བཏང་། དབྱར་ཟླ་ར་བའི་ཚེས་བཅོ་ལྔ་རང་བྱུང་གཟི་འདྲའི་མཆོད་
རྟེན་ལ་མཆོད་པ་རྒྱ་ཆེར་བཤམས་ཏེ། ཆོས་ཀྱི་སྤྲིན་ཞེས་བྱ་བའི་མདོ་ཡི་དམ་
དུ་བྱས་ཏེ་བཏོན་པས་བརྫུས་ཏེ་སྐྱེས་པའི་ཁྱེའུ་གཅིག་གིས་བུ་བྱས་ཏེ་རྒྱལ་སྲིད་
འཛིན་པའི་ལྟས་ཤར། དེའི་དུས་སུ་དཀོར་མཛོད་ནང་གི་ནོར་རྣམས་ཟད་
པས་ཀླུའི་བུ་མོ་མཛེས་ལྡན་མར་ཡིད་བཞིན་གྱི་ནོར་བུ་ཡོད་པ་ལེན་ཐུབ་ན་ཅི་
58



འདོད་འབྱུང་ཟེར་བ་ལྟར། སླར་ཡང་རྒྱལ་པོས་རྒྱ་མཚོར་བགྲོད་པའི་དར་
ཆེན་དང་གྲུ་རྫིངས་ལ་སོགས་པ་གྲབས་བྱས་ཏེ། གཟིངས་སུ་ཞུགས་ནས་་་
ཕེབས་པས་ཀླུ་མཁར་ནས་བུ་མོས་ཡིད་བཞིན་ནོར་བུ་བྱིན་ནས་དེ་ལ་གསོལ་བ་
བཏབ་པས་རྒྱལ་པོའི་སྤྱན་གཡོན་པ་བྱེ། །
སླར་ཕྱིར་ཕེབས་པའི་སྐབས་བློན་པོ་ཀྲི་ཎ་འཛིན་བསུ་བར་བྱུང་བ་དང་
འཕྲད་ཅིང་སྐབས་དེར་རྒྱལ་པོས་རྒྱ་མཚོར་ངུར་པ་ཁྲུང་ཁྲུང་སོགས་ཆུ་བྱས་་
བསྐོར་བའི་དབུས་འཇའ་ཚོན་གྱི་གུར་ཕུབ་འདུག་པ་ཞིག་གཟིགས་པས་ཆོས་
བློན་ཀྲི་ཎ་འཛིན་བལྟ་བར་མངགས་ཏེ་ཕྱིར་འཁོར་བ་དང༌། གནས་ཚུལ་རྒྱལ་
པོ་ལ་ཞུས་པས་རྒྱལ་བློན་གཉིས་མཉམ་དུ་གྲུ་ཆུང་དུ་ཞུགས་ནས་ཕེབས་པས།
དྷ་ན་ཀོ་ཤའི་མཚོ་གླིང་དུ་ནེའུ་གསེང་གསེར་གྱི་མདོག་ཅན་གྱི་དབུས་ན་ཆུ་མིག་
གཡུ་ཡི་མདོག་ཅན་དུ་འཁྱིལ་བ་དེའི་ནང་ནས། པདྨའི་སྡོང་པོ་ཞིག་འཁྲུངས་
པའི་དབུས་མའི་སྟེང་ན་ཁྱེའུ་ལྟ་ན་སྡུག་པ་ལོ་བརྒྱད་ པ་ཞིག་འདུག་པ་དང་།
ཤིང་ཕོ་སྤྲེལ་ལོའི་ཚེས་བཅུའི་ཉིན་མཇལ་ཏེ་ བློན་པོས་ཁྱེའུ་འདི་པདྨ་འབྱུང་་
གནས་སུ་འདུག་ཅེས་མཚན་གསོལ་བ་དང་། རྒྱལ་པོས་མཚོ་སྐྱེས་རྡོ་རྗེར་་
འདུག་ ཅེས་ མཚན་ གཉིས་ གསོལ། རྒྱལ་ པོས་ཁྱེའུ་ལ་དྲི་ བ་ ལྔ་ མཛད་ པར།
ཁྱེའུས་ལན་རེ་རེ་བཞིན་བཏབ་པས་རྒྱལ་པོ་ངོ་མཚར་སྐྱེས་ཏེ་སྤྱན་ཆབ་ཤོར་བས་
སྤྱན་གཡས་པ་བྱེ། དེ་ནས་ཕོ་བྲང་དུ་གདན་དྲངས་ཏེ། ཚེས་བཅུའི་དུས་
དགེ་བར་རྒྱལ་བུ་དེ་སྲས་ཀྱི་དམ་པར་བཟུང་ཞིང་བཙུན་མོ་འོད་འཆང་མ་སོགས་
ཁབ་ཏུ་བཞེས་ནས་རྒྱལ་སྲིད་གཏད་པས་མཚན་པདྨ་རྒྱལ་པོ་ཞེས་ཐོགས་སོ། །
དུས་རེ་ཞིག་གི་ཚེ་རྒྱལ་བུ་དེ་ཉིད་ཕོ་བྲང་གི་ཡང་ཐོག་ཏུ་ཕེབས་ནས་གར་
མཛད་དུས་ཕྱག་ནས་ ཁ་ཊཱམ་རྩེ་གསུམ་ཤོར་བ། བློན་པོ་ ཀ་མ་ཏའི་བུ་སྒོ་་
འགྲམ་དུ་ཡོད་པ་ལ་ཕོག་སྟེ་གུམ་པས་རྒྱལ་བུ་ལ་ཁྲིམས་ཕོག་ནས་དུར་ཁྲོད་
བསིལ་བ་ཚལ་ཞེས་པ་ཤིན་ཏུ་འཇིགས་པ་དེར་བསྐྱལ། བསིལ་བ་ཚལ་ནས་
རིམ་བཞིན་རྒྱ་གར་དུ་ཕེབས་ཏེ་སློབ་དཔོན་མཁས་པ་རྣམས་བསྟེན་པའི་དབུ་
59



ཚུགས། །
ཐོག་མར་སློབ་དཔོན་ཤཱཀྱ་སེངྒེ་ལ་རབ་ཏུ་བྱུང་བས་མཚན་ཤཱཀྱ་སེངྒེ་ཞེས་
བཏགས། དེ་རྗེས་འཚོ་བྱེད་གཞོན་ནུ་ལས་སྨན་དང༌། པཎྜི་ཏ་ཀུན་གྱི་
བཤེས་གཉེན་ལས་སྒྲ། བི་ཤྭ་ཀརྨ་ལས་བཟོ། གཞན་ཡང་ཚད་མ་རིག་པ་
སོགས་ལ་སྦྱངས་བརྩོན་གྱིས་མཁས་པའི་ཕུལ་དུ་ཕྱིན། །
དེ་ནས་སླར་ཡང་སློབ་དཔོན་འཇམ་དཔལ་བཤེས་གཉེན་དང་། ནཱ་གཱ་
རྫུ་ན། ཧཱུཾ་ཀ་ར། བི་མ་ལ། པྲ་བྷ་ཧ་སྟི། དྷ་ན་སང་ཀྲི། རོམ་བུ་གུ་རྒྱ་
ཙནྡ། བྷི་སིདྷ། བུ་དྷ་གུཔ་སོགས་ཀྱི་དྲུང་ནས་འཇམ་དཔལ་ཆོས་སྐོར་དང༌།
རྫོགས་པ་ཆེན་པོ་སོགས་ཀྱི་ཆོས་སྐོར་དུ་མ་གསན་པས་མཚན་ལ་བློ་ལྡན་མཆོག་
སྲེད་ཅེས་གྲགས། དེ་ལྟ་བུའི་ཐོས་པ་རྒྱ་ཆེར་བཙལ་ནས་སྒོམ་པའི་བརྟུལ་
ཞུགས་ལ་ཕེབས་ཆེད། བྱ་རྒོད་ཕུང་པོའི་རི་ལ་ལུས་བརྟན་པར་བྱེད་པ་རྡོའི་
དཀའ་ཐུབ་དང་། ཤེས་རབ་གསལ་བ་ཆུ། བདེ་དྲོད་སྐྱེ་བ་མེ། ཡང་ཞིང་
གཡོ་བ་རླུང༌། ཚེ་རིང་ཞིང་རྟོགས་པ་འཕེལ་བ་ནམ་མཁའ་རྣམས་ཀྱི་དཀའ་
ཐུབ་དང༌། བཅུད་ལེན་གྱི་རིམ་པ་མང་དུ་མཛད། །
རྗེས་སུ་ཟ་ཧོར་ཡུལ་དུ་བྱོན་ནས་རྒྱལ་པོ་གཙུག་ལག་འཛིན་ཞེས་པ་ཆོས་ལ་
བཙུད་པ་དང་། སླར་ཡང་ཨོ་རྒྱན་ཡུལ་དུ་བྱོན་པ་སོགས་རྣམ་ཐར་མཐའ་ཡས་
ཤིང༌། མཚན་གྱི་རྣམ་གྲངས་ལ་པདྨ་སམ་བྷ་དང་། པདྨ་ཐོད་ཕྲེང་། སེངྒེ་
སྒྲ་སྒྲོགས་སོགས་མཛད་པ་རེ་ལ་མཚན་རེ་བྱུང་བའི་རྒྱུ་མཚན་ཡང་མང་དག་ཅིག་
མཆིས། །
སློབ་དཔོན་པདྨ་འབྱུང་གནས་བོད་དུ་བྱོན་ཚུལ་ནི། བོད་ཀྱི་རྒྱལ་པོ་ཁྲི་
སྲོང་ལྡེའུ་བཙན་གྱིས་རྒྱལ་ས་བཟུང་དུས་ཁྲི་སྲོང་གི་ཐུགས་ལ་འགྲོ་བ་རྣམས་
བསོད་ནམས་གསོག་པའི་ས་དཀོན་མཆོག་གསུམ་གྱི་རྟེན་གཙུག་ལག་ཁང་རི་
རབ་དང་མཚུངས་པ་རྒྱ་བོད་ཧོར་གསུམ་གྱི་ལུགས་ཚང་བ་ཞིག་བཞེངས་དགོས་
དགོངས་པ་ལྟར་ཟན་ཞེས་གསུམ་དང་ཡང་ཞེས་ལུགས་སྟེ་ཧོར་གྱི་བརྡ་རྙིང་་
60



R
ལུགས་གསུམ་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་ས་སྟག་ལོར་རྨང་
གཞི་བཏིང་བ་བཞེད་ནས། གཉགས་ཛྙཱ་ན་ཀུ་མཱ་ར་རྒྱ་གར་དུ་མཁན་ཆེན་བོ་
དྷི་ས་ཏྭ་གདན་འདྲེན་པར་བཏང་བ་ལྟར་བོད་དུ་ཕེབས། མཁན་པོས་རྨང་
འདིང་གསུངས་ཏེ་མངའ་བདག་གིས་ས་བརྐོས་པས་ ལྟས་ལེགས་ པར་བྱུང་་་་་
ནའང་གཙུག་ལག་ཁང་འབྱོངས་རྒྱུ་ལམ་དུ་མ་ལྷོངས་པས། མཁན་པོས་བལ་
ཡུལ་ཡང་ལེ་ཤོད་དུ་སློབ་དཔོན་པདྨ་འབྱུང་གནས་ཞེས་བྱ་བ་རིག་པའི་གནས་ལྔ་
ལ་མཁས་ཤིང་མཆོག་ཐུན་གྱི་དངོས་གྲུབ་བརྙེས་པ་ཞིག་ཡོད་པ་དེ་སྤྱན་དྲོངས་
ཞེས་ལུང་བསྟན་པ་ལྟར་ས་གླང་ལོར་བོད་དུ་ཕེབས། །
ཡོས་ལོར་བསམ་ཡས་བཞེངས་འགོ་ཚུགས་ཏེ་འོག་ཁང་རྒྱ་ཡི་ལུགས་དང་།
བར་ཁང་བོད་ཀྱི་ལུགས། སྟེང་ཁང་རྒྱ་གར་ལུགས་སུ་བཞེངས། རྒྱ་གར་གྱི་
ཆོས་བོད་དུ་དར་ཆེད་བོད་ཕྲུག་དབང་པོ་གསལ་ཞིང་བློ་སྐྲུན་པ་དུ་མ་བོས་ནས་
ལོ་ཙཱ་བསླབས་པར་མཛད་པས། བཻ་རོ་ཙ་ན་དང༌། སྐ་ཅོག་ཞང་གསུམ་ལ་
སོགས་པ་རྩོད་མེད་ཀྱི་ལོ་ཙཱ་མང་པོ་བྱུང་ནས་ཆོས་མཐའ་ཡས་པ་བསྒྱུར། །
མཐའ་མར་མུ་ཁྲི་བཙན་པོ་རྒྱལ་སར་བཏོན་དུས་སློབ་དཔོན་མི་བཞུགས་
འཐད་པར་གསུངས་ཏེ་ལྷ་སྲས་དང་བོད་འབངས་ཀྱིས་བཤོལ་བཏབ་ཀྱང་མ་
གསན་པར་ སྐུ་ཚབ་དང་གསུང་གི་གཏེར་མང་པོ་ཁ་བྱང་དང་བཅས་པ་སྦས།
རྒྱལ་པོ་དང༌། བློན་པོ། རབ་བྱུང་བཙུན་པ། སྔགས་པ། མཆོད་ཡོན།
སྨན་པ། ནད་པ་སོགས་དད་པ་ཅན་སྤྱི་མཐུན་ལ་གཅེས་པའི་ཞལ་གདམས་
གསུངས། མཐར་ཤིང་སྤྲེལ་སྤྲེལ་ཟླའི་ཚེས་བཅུའི་ཉིན་ཆིབས་པ་ནག་པོར་སེང་
ལྡེང་གི་སྒ་སོགས་སྤུས་ཏེ་ཆིབས་ཁར་ཐོན་པ་དང་། རིམ་པར་དཔལ་མོ་ཐང་
ཚུན་ཆད་དུ་བོད་ཀྱི་ཕོ་སྐྱེས་མོ་སྐྱེས་མང་པོས་ཞམ་རིང་བྱས། གུང་ཐང་གི་ལ་
ཁར་ལྷ་སྲས་ལ་སློབ་དཔོན་གྱིས་ཡིད་བཞིན་ནོར་བུ་ལྟ་བུའི་མན་ངག་བཅུ་གསུམ་
གསུངས་ཏེ་ཨོ་རྒྱན་ཡུལ་དུ་བཞུད། སྡེ་སྲིད་ཁོག་འབུགས་ནང་ཨོ་རྒྱན་སློབ་
61



དཔོན་པདྨ་སཾ་བྷ་ཝས་སྲུང་བ་རྡོ་རྗེ་ཁྲབ་རིང་དང༌། བརྟག་པ་ཉི་ཟླ་ཁ་སྦྱོར།
གསོ་བ་བདུད་རྩི་བུམ་པ། གཅེས་པའི་ཕྲེང་བ་བདུད་རྩི་སྙིང་པོ་ལ་སོགས་པ་
མང་པོ་མཛད་པའི་སྐོར་གསུངས་འདུག་པས། དེ་དག་རྣམས་ནི་གཉན་་་་་
རིམས་འགོས་ནད་སྐོར་གྱི་བརྟག་ཐབས་དང་། སྨན་བཅོས། སྲུང་བའི་སྐོར་
བཅས་ཤ་སྟག་ཡིན་པས་ཕྱིས་སུ་གཏེར་སྟོན་རིམ་བྱོན་གྱིས་གཏེར་ནས་བཏོན་ཏེ་
འགྲོ་དོན་རྒྱ་ཆེར་བྱུང་། །
ལྷག་ཏུ་གཉན་རིམས་སྐོར་ལ་སློབ་དཔོན་རིན་པོ་ཆེས་མཛད་པའི་བདུད་
རྩི་བུམ་པ་ཆེ་ཆུང་ནི་གཞན་ལས་ཁྱད་དུ་འཕགས་པའི་སྐོར་སྡེ་སྲིད་སངས་རྒྱས་
རྒྱ་མཚོའི་གསུང་མན་ངག་ལྷན་ཐབས་ཀྱི་གཉན་རིམས་ལེའུར། གཉན་ཞེས་
བྱ་བའི་གདུག་ཅན་ནད་སྣ་ནི། །བསོད་ནམས་མཐུ་ཞན་སྙིགས་དུས་སེམས་ཅན་
ལ། །གཞུང་ཆེན་རྣམས་སུ་མ་གྲགས་ནད་སྣ་དང་། །ཕྱོགས་ཙམ་མ་གཏོགས་མ་
གསུངས་དུ་མ་བྱུང༌། །བཅས་པའི་ལོངས་མེད་འཕྲལ་དུ་ཐོག་བབས་གསོད། །
གཉན་ནད་ནག་པོས་འཛམ་ གླིང་ བཞི་ཆ་སྟོངས། ། དྲག་པོའི་ཟུག་རྔུས་ལུས་
ཟུངས་གློ་བུར་འཁྲུག ། ཚ་ཡང་གྲང་ཚུལ་གྲང་ཡང་ཚ་ཚུལ་སྟོན། །ངེས་མེད་
སྣ་ཚོགས་རྩ་ཆུ་འཆོལ་བར་འབྱུང༌། ། དེ་ཕྱིར་བལྟ་རེག་དྲི་བས་ངོས་བཟུང་་་
དཀའ། །དྲི་ཕོག་ཡམས་ཐབས་འགོས་ནད་མཆེད་པ་སོགས། །ལྟར་སྣང་རིམས་
ནད་སྤྱི་དང་འདྲ་ནའང་། །ནད་གཞན་གསོ་བའི་ཐབས་ཚུལ་དུ་ཤེས་ཀྱང་། །
འདི་ལ་སྒོས་ཀྱི་གཉེན་པོས་མ་སླེབས་ན། །སྨན་དཔྱད་གང་ཡང་ནད་ཀྱི་གྲོགས་
ཡིན་ཏེ། །འཆི་བདག་ཁ་རུ་དེ་སྲོག་མྱུར་དུ་འགྲོ། ། དེས་ན་ཐུགས་རྗེའི་གཏེར་
མཛོད་ཨོ་རྒྱན་རྗེས། ། སྙིགས་མའི་འགྲོ་བ་རྣམས་ལ་བརྩེར་དགོངས་པའི། །
ཡབ་རྗེ་ཀུན་མཁྱེན་དམ་པ་མི་རྗེའི་ཚུལ། ། བཟུང་བའི་མངའ་བདག་ཁྲི་སྲོང་
ལྡེའུ་བཙན་སོགས། །དག་པའི་འཁོར་ལ་གདམས་པའི་ཟབ་གནད་དང་། །
གཞན་ཡང་སྒོས་ཀྱི་ཟབ་དགུ་བྱེ་བའི་བཅུད། །ཉུང་ངུར་བསྡུས་ནས་བཤད་ཀྱིས་
ཡིད་ལ་ཟུངས། །ཞེས་གསུངས་པ་ལྟར། སྙིགས་དུས་ཀྱི་གཉན་རིམས་བཅོས་
62



ཐབས་སྐོར་ལ་ཨོ་རྒྱན་རིན་པོ་ཆེས་གསུངས་པའི་སྨན་གཞུང་དང་། རིམས་
སྲུང་རྣམས་ནི་གཞན་དང་མི་འདྲ་བའི་ངོ་མཚར་ཁྱད་དུ་འཕགས་པར་བརྟེན་
སངས་རྒྱས་སྨན་གྱི་བླ་དང་དབྱེར་མ་མཆིས་སོ། །
མཆན་འགྲེལ།
1) དེ་ནས་བླ་སྨན་མེ་རུ་རྩེ་ལ་སོགས་བོད་ཀྱི་སྨན་པ་རྣམས་ཀྱིས་ཞུས་པ། སློབ་དཔོན
(པདྨ) བོད་དུ་མི་བཞུགས་རྒྱ་གར་ཡུལ་དུ་གཤེགས་དགོངས་ན། ཕྱི་རབས་བོད་ཀྱི་
ནད་པ་དང་སྨན་པ་རྣམས་ཅི་ལྟར་བགྱི་ཞེས་ཞུས་པས། སློབ་དཔོན་གྱིས་ནད་པ་
དང་སྨན་པ་རྣམས་ལ་ཞལ་ཆེམས་མགུར་དུ་བཞེས་ཏེ་བཀའ་བསྩལ་པ། འཚོ་བྱེད་
སྨན་པ་ལྷ་རྗེ་བླ་སྨན་ཀུན། །དང་པོ་སྨན་གྱི་སློབ་དཔོན་མཁས་པའི་རྩར། །ལག་ལེན་
སྨན་སྦྱོར་རྨ་ཆིང་བྱང་བར་སློབས། ། བར་དུ་སློབ་དཔོན་མཉེས་པར་གདམས་ངག་
ཞུས། །མཐའ་མ་ནད་པ་གསོ་ཆེ་སྙིང་རྗེ་བསྐྱེད། །ནད་ངོས་མ་ཟིན་སྨན་སྦྱོར་བྱས་པ་
ནི། །སྨན་དུ་བཏང་བས་དུག་ཏུ་སོང་བ་ཡོད། །ནད་ངོས་ཟིན་ནས་སྨན་སྦྱོར་བྱས་པ་
ནི། ། མེ་ཡི་གཉེན་པོ་ཆུ་ཡིས་གསོད་པ་འདྲ། ། དང་པོ་ལག་ལེན་མ་བྱས་ནད་པའི་
ཉམས་འདྲིས་མེད། །བར་དུ་གདམས་ངག་མེད་པས་ནད་ནི་ངོས་མ་ཟིན། །མཐའ་མ་
སྨན་བཅོས་བྱས་པས་སྨན་ཡང་དུག་ཏུ་སོང་། ། དེ་ནི་ནད་པའི་གཤེད་མ་མཚོན་ཆ་
ཐོགས་པ་ཡིན། །དེ་ལྟར་མ་བྱེད་མཁས་ལ་བྱང་བར་སློབས། །མཁས་པ་རྣམས་ཀྱང་
སྙིང་རྗེ་བྱང་སེམས་སྒོམས། ། ནོར་གྱི་འདོད་པ་ཕུགས་སུ་བཅུག་ནས་ནི། ། མྱུར་དུ་
བཅོས་ན་འཚོ་ཡང་ན་རུ་བཅུག །ཟས་སྐོམ་བཟང་ངན་ངོ་ལྟ་སྐྱེས་བུས་བཅོས། །
སྨན་རིན་བརྔན་པ་དཀའ་ལས་མི་རིགས་ཕབ། །ནད་པ་སོས་ཀྱང་ལོག་འཚོ་ཕྱི་མར་
ལྗི། །བྱང་ཆུབ་སེམས་དང་སྙིང་རྗེའི་ཟིན་གྱུར་ནས། །འདོད་པ་ཁོང་ནས་མེད་པས་ཞེ་
ཐག་གཅོད། །ནད་པ་སྙིང་རྗེའི་ཡུལ་ཡིན་ནད་ཀྱི་ཟུག་རྔུ་གཅོག །གཏང་རག་སྨན་
རིན་ཅི་བྱིན་བཟང་གྱེར་ན། ། ཕྱི་མ་ལྷ་ཡི་རྒྱལ་པོ་བླ་མེད་སྐྱེ། ། སྐྱེ་བ་འདི་ལ་ནད་མེད་
བདེ་སྐྱིད་འབྱུང༌། །ནད་པ་ཀུན་ཀྱང་སྲོག་འདོན་བླ་སྨན་ལ། །ཟས་དང་སྐོམ་དང་
གུས་པ་ཅི་མཉེས་ཀྱིས། །སྨན་རིན་གཏང་རག་གཅེས་དང་མི་གཅེས་སྦྱོར། །ནད་པས་
63



སྨན་པ་མགུ་བར་མི་བྱེད་ན། ། ཚེ་འདིར་ཁྲེལ་མེད་ཕྱི་མ་དམྱལ་བར་འགྲོ། །ཡང་ཤི་
ཡང་སོས་སྡུག་བསྔལ་མྱོང་བར་འགྱུར། །པདྨ་འབྱུང་གནས་བདག་ནི་ད་འགྲོ་བས། །
ད་ལྟར་བཞུགས་དང་སླད་ནས་འབྱོན་པ་ཡི། །ནད་པ་སྨན་པ་རྣམས་ཀྱི་ཐུགས་ལ་དེ་
ལྟར་ཞོག ། ཅེས་གསུངས་སོ། །ཨོ་རྒྱན་གུ་རུ་པདྨ་འབྱུང་གནས་ཀྱི་སྐྱེས་རབས་རྣམ་
ཐར་རྒྱས་པར་བཀོད་པ་ལས། བོད་ཀྱི་ནད་པ་དང་། སྨན་པ་རྣམས་ལ་ཞལ་ཆེམས་
སུ་བཞག་པའི་ལེའུ་སྟེ་བརྒྱ་དང་བཅུ་བཞི་པའོ། ། སྤུ་རི་ཕུག་མོ་ཆེ་ཤེལ་གྱི་བྲག་ཕུག་
ནས་གུ་རུ་སངས་རྒྱས་གླིང་པས་གཏེར་ནས་བཏོན་པའོ། ། །
64



བི་རོ་ཙ་ན།།
བི་རོ་ཙ་ན་ཞེས་པ་ནི་ཇི་
སྐད་དུ། རྣམ་པར་སྣང་མཛད་
ཡེ་ཤེས་འོག་མིན་ནས། ། སྤྲུལ་་་་་
པའི་ཉི་མ་སྲིད་ན་ལོ་ཙཱ་ བར། །
གྲགས་ཀྱང་གནས་ལྔའི་དོན་་་་་་་
གཟིགས་པཎྜི་ཏ། ། ཐུབ་བསྟན་་་་
གསལ་མཛད་བི་རོ་ཙ་ན་་་་་་་་་
དད། ། ཅེས་ གསུངས་ པ་ ལྟར།
ལོ་རབས་བརྒྱ་ཕྲག་བདུན་པའི་་
ནང་ཆོས་རྒྱལ་ཁྲི་སྲོང་ལྡེའུ་བཙན་
གྱི་དུས་སུ་རྒྱ་གར་ནས་སློབ་་་་་
དཔོན་པདྨ་འབྱུང་གནས་གདན་དྲངས་པ་དང་། དཔལ་གྱི་བསམ་ཡས་མི་
འགྱུར་ལྷུན་གྱིས་གྲུབ་པའི་གཙུག་ལག་ཁང་རྟེན་དང་བརྟེན་པ་རྣམས་བཞེངས།
དམ་པའི་ཆོས་བསླབ་པའི་ཕྱིར་རྒྱལ་པོས་བོད་ཕྲུག་དབང་པོ་གསལ་ཞིང་བློ་རྣོ་བ་
མང་པོ་བསྐོངས་ནས་ལོ་ཙཱ་བསླབས་ཀྱང་སཾ་སྐྲྀ་ཏའི་སྒྲ་དག་པོ་མ་བྱུང་བར།
རྒྱལ་པོ་ཐུགས་ཕམ་པའི་ཚེ་སློབ་དཔོན་ཆེན་པོས། གཙང་གི་སྙེ་མོ་བྱེ་དཀར་བྱ་
བ་ཡི། །གནས་གཞི་ཞིག་གི་གྲོང་ཁང་དམིག་གུ་ན། །ཕ་མིང་སྦ་གོར་ཧེ་འདོད་
བྱ་བ་ལ། །མ་མིང་བྲན་ཀ་བཟའ་སྒྲོན་སྐྱིད་བྱ་བ། །གན་ཇག་ཐང་ཏ་ཞེས་པ་ལོ་
65



བརྒྱད་པ། ། ཕ་མ་གཉིས་ལ་བསླངས་ཏེ་འདི་རུ་མཆིས། ། སྤྲུལ་པའི་ལོ་ཙཱ་རྩོད་
མེད་གྲགས་པ་འབྱུང༌། ། ཞེས་ལུང་བསྟན་པ་ལྟར། གཙང་ཉང་ཆབ་དང་།
གཙང་ཆབ་འཛོམས་པའི་འགྲམ་དུ་ཡབ་སྦ་གོར་ཧེ་འདོད་དང༌། ཡུམ་སྒྲོན་
བཟའ་སྐྱིད་གཉིས་ལ་གན་ཇག་ཐང་ཏ་ལོ་བརྒྱད་ལ་སླེབས་པ་དེ་རྒྱལ་པོ་རང་
ཉིད་ཕེབས་ནས་སློང་བར་མཛད། །
ལོ་བདུན་གྱི་བར་དུ་དཀར་གསུམ་མངར་གསུམ་ཁོ་ནའི་ཟས་ཀྱིས་གསོས་
པ་ དང་། ཤེས་ རབ་ བསྐྱེད་ ཐབས་ སུ་ བློ་འཕེལ་ གྱི་གཟུངས་ སྒྲུབ་ ཏུ་ བཅུག
དེ་ནས་ལོ་ཙཱ་སྒྲ་རྣམས་མཁས་པར་བསླབས་ཞེས་པ་ལྟར་སློབ་དཔོན་པདྨ་འབྱུང་
གནས་དང་། མཁན་ཆེན་ཞི་བ་འཚོ་གཉིས་ཀྱི་དྲུང་དུ་དགུང་ལོ་བཅོ་ལྔའི་བར་
སྒྲ་རིག་པ་གསན་པས་མཁས་པའི་ཕུལ་དུ་གྱུར། བསམ་ཡས་ཁྲུས་ཁང་གླིང་དུ་
མཁན་ཆེན་བྱང་ཆུབ་སེམས་དཔའི་དྲུང་དུ་རབ་བྱུང་སྡོམ་པ་ཞུས། །
དེ་རྗེས་ རྒྱལ་ པོས་ གན་ཇག་ཐང་ཏ་དང་། གཙང་སྔོན་ལེགས་གྲུབ་
གཉིས་རྒྱ་གར་དུ་རྒྱུ་འབྲས་ལས་འདས་པའི་ཆོས་ཤིག་འཚོལ་བར་གཏོང་གནང་
མཛད་དེ། ཁྱེའུ་གཉིས་ལ། གསེར་གྱི་པ་ཏྲ་ཐོད་པའི་དབྱིབས་སུ་བྱས་པ་
མགོར་བཀོན། པ་ཏྲ་དང༌། ཐུར་མ་དང་། ལུ་གུ་རྒྱུད་འགའ་ནི་དུག་ལོག་
གི་གསེབ་ཏུ་སྦས། གསེར་ཕྱེ་བ་མེན་གྱི་རྭ་དོ་དང༌། གསེར་ཐུམ། དངུལ་
ཆས་མི་འདྲ་བ་སོགས་དགོས་ཆ་ཐམས་ཅད་རྟ་མཚའ་ལུ་བྱ་གདོང་ལ་བཀལ་ཏེ་
རྒྱ་གར་འཕགས་པའི་ཡུལ་དུ་བྱོན། ལམ་བར་དུ་དོ་ཤི་དོ་ཆད་ཀྱི་དཀའ་བ་
ཆེན་པོ་བཅུ་དྲུག་སྤྱད་༧ པའི་མཐར་སློབ་དཔོན་ཤྲཱི་སིངྒ་ལ་སོགས་པཎ་ཆེན་ཉི་ཤུ་
རྩ་ལྔ་ལ་ཟབ་རྒྱས་ཀྱི་ཆོས་དུ་མ་ཞུས་ནས་མཐར་བོད་དུ་ཆས་པའི་ཚེ་རྒྱ་གར་བས་
བོད་ཀྱི་བན་དེས་ཆོས་ནི་མ་རྙེད། མུ་སྟེགས་ཀྱི་ཆོས་ལོག་འཁྱེར་ཟེར་བའི་ཕྲ་
མའི་ཡི་གེ་བོད་དུ་བསྐུར་པ་རྒྱལ་པོས་གཟིགས་པས། བེ་རོ་རྒྱ་ནས་འཁོར་
འཕྲལ་མཇལ་ཁ་མ་གནང་བར་བརྟེན་རྗེ་ལ་ཞུ་འཕྲིན་ཕུལ་བ་ནི།།
བོད་ཀྱི་མངའ་བདག་རྒྱལ་པོ་ཆེན་པོ་བདག ། འཇིག་རྟེན་འཁོར་བའི་



ཆོས་ལ་ཐུགས་ཕྱུངས་ཏེ། ། མ་ནོར་ཡང་དག་བདེན་པའི་ཆོས་འདོད་ནས། །
གསེར་ཕྱེ་བརྫངས་ནས་བདག་ཅག་འཚོལ་དུ་བཏང༌། །དམྱལ་སྤྱོད་ལམ་བཅད་
མཐའ་ཡི་ཁ་བསྐོར་ཏེ། །ལས་འཕྲོ་དག་པས་མཁས་ཞལ་མང་པོ་འཁུམ། །བཟོ་
དང་བསྟན་བཅོས་གསོ་དཔྱད་སྨན་ལ་སོགས། །ཚེ་འདིར་དགོས་པའི་ཕན་བྱ་སྣ་
ཚོགས་པ། ། དམ་ཉམས་སྒྲོལ་བའི་བསྟན་སྲུང་སྣ་ཚོགས་དང༌། ། ཕྱིར་རྒོལ་་་་
བཟློག་པའི་ལུང་རིགས་མཚོན་ཆ་དང༌། །དབང་པོའི་རིམ་འཇུག་ལམ་སྟེགས་
རང་རང་ལམ། །རྒྱུ་འབྲས་ཐེག་པ་མ་ལུས་ཐམས་ཅད་དང་། །བདེ་ཆེན་ལྷུན་
རྫོགས་སངས་རྒྱས་ཀུན་གྱི་ཐུགས། ། རྨད་བྱུང་བསྟན་པའི་སྙིང་པོ་ ཐེག་པའི་
མཆོག ། རྒྱུ་འབྲས་གཉིས་མེད་རྩོལ་མེད་རྫོགས་པ་ཆེ། །མ་ལུས་ལུས་པ་མེད་
པ་བདག་ལ་མཆིས། །ཞལ་གཡར་མཆིས་ནས་བཀའ་མཆིད་གསན་དུ་གསོལ། །
ཡུན་དུ་མ་མཇལ་གཡར་ཁམས་སྙོམ་ལགས་སམ། ། མངའ་བདག་རྒྱལ་པོ་ཞལ་
མཇལ་ཞེ་ས་འབུལ། །ཞེས་ཕུལ་བར་རྒྱལ་པོས། །འཁོར་པའི་རྫིངས་ཆེན་འདྲ་
བའི་ཁ་དཔོན་བདག ཅེས་སོགས་ཀྱི་ལན་གནང་སྟེ་མ་འགྱངས་པར་མངའ་
བདག་གི་དབུ་སྐྲ་ཐེམ་པར་བཀྲམས་ཏེ་དེའི་སྟེང་ནས་ལོ་ཙཱ་བ་ཆེན་པོ་སྤྱན་་
དྲངས། རྟ་མཚའ་ལུ་མེ་སྟག་དང་། ངང་པ་གསེར་ལྗོངས་གཉིས་གསེར་སྒ་
གཡུ་ཡིས་སྤྲས་པ་དང༌། གསེར་དངུལ། དར་ཟབ། གཡི་སྤྱང་གི་ཐུལ་པ།
བཟང་སྐྱེམས་ལ་སོགས་པ་དྲངས་ཏེ་བཀུར་བསྟི་བསམ་གྱིས་མི་ཁྱབ་པ་གནང་།
ཕན་ཚུན་གསུང་གླེང་མཛད་པས་བཻ་རོའི་མཁྱེན་དཔྱོད་ལ་རྒྱལ་པོ་ངོ་མཚར་སྐྱེས་
ནས་རྒྱལ་པོས་མན་ངག་གི་རྒྱ་མཚོ་ལྷའི་རྗེ་ཞེས་མཚན་གསོལ། །
བོད་དུ་དམ་པའི་ཆོས་དང་སྨན་རྩིས་ལ་སོགས་པ་མཐའ་ཡས་པ་བསྒྱུར་
པས། ཐང་ཡིག་ལས། འདས་དང་མ་འོངས་ད་ལྟ་ཐམས་ཅད་དུ། །བཻ་རོ་ཙ་
ན་འདྲ་བའི་ལོ་ཙཱ་བ། །སྔར་ཡང་མ་བྱོན་ད་ཡང་འབྱོན་རེ་ཀན། །མ་འོངས་རྒྱུ་
གར་ཕལ་སྐད་ཤེས་ཙམ་ལ། །ལོ་ཙཱར་བཞེད་སྲིད་བེ་རོའི་ཆར་མི་ཉེ། །ལོ་ཙཱར་
བཏགས་ཀྱང་དོན་ལ་པཎྜི་ཏ། །འདི་ཡི་ཆོས་དྲིན་ཡོད་དོ་ཕྱི་རབས་རྣམས། །
67



ཞེས་ གསུངས་ པ་དང༌། ཁྱད་ པར་ ཐང་ཡིག་ ཤེལ་ བྲག་ མའི་ལེའུ་ བཞི་ པར།
བི་རོ་ཙ་ནས་བོན་ཆོས་འདྲེས་མར་བསྒྱུར། །བཻ་རོ་ཙ་ནས་རྩིས་སྨན་འདྲེས་མར་
བསྒྱུར། །བཻ་རོ་ཙ་ནས་མདོ་སྔགས་འདྲེས་མར་བསྒྱུར། །མདོ་བསྒྱུར་ནང་དུ་ཡེ་
ཤེས་སྡེ་ཞེས་བྲིས། །སྔགས་བསྒྱུར་ནང་དུ་བཻ་རོ་ཙ་ན་བྲིས། །བོན་བསྒྱུར་ནང་དུ་
གན་ཇག་ཐང་ཏ་བྲིས། །རྩིས་བསྒྱུར་ནང་དུ་ཨིཎྜ་བེ་རོ་བྲིས། །སྨན་བསྒྱུར་ནང་
དུ་ཆོས་འབར་བྱ་བ་བཅུག ། མདོ་ཆོས་དགོངས་འགྲེལ་དང་བཅས་ཕལ་ཆེར་
བསྒྱུར། །ཞེས་གསལ་བ་དང༌། ཡང་མཁས་པ་འགའ་ཞིག་གིས། བེ་རོ་ཙ་
ནས་རྒྱུད་བཞི་བོད་དུ་བསྒྱུར་པ་དང་། འགྱུར་བྱེད་ལོ་པཎ་གྱི་ཕྱག་ཅེས་པའང་
བཀོད་ཡོད་པ་སོགས་ཁུངས་སྐྱེལ་མཛད་པ་ལྟར། ལྔ་པ་ཆེན་པོས་ཀྱང་། དེ་
འདྲའི་རིག་བྱེད་རྒྱུ་སྐར་ཕྲེང་བའི་དབུས། །ཚིག་ཉུང་དོན་རྒྱས་རྒྱུད་བཞིའི་ཆུ་
ཤེལ་དབང༌། ། དོན་གྱི་པཎ་ཆེན་འཇིག་རྟེན་མིག་གཅིག་པུ། ། བཻ་རོའི་མཁྱེན་
དཔྱོད་རླུང་གི་ཤིང་རྟས་དྲངས། ། ཞེས་བསྔགས་བརྗོད་གནང་། །ལོ་རྒྱུས་་་་་
འགར་སྨན་གཞུང་ཊིཀྐ་མུན་སེལ་སྒྲོན་མེ་དང་། མིང་དོན་བརྡ་སྤྲོད་རྣམ་ལྔ་
གཉིས་གསར་དུ་བརྩམས་པར་བཞེད། དེ་མིན་སྨན་དཔྱད་ཟླ་བའི་རྒྱལ་པོ་
དང༌། སྨན་དཔྱད་སྣ་ཚོགས་སྔོའི་མན་ངག་ཅེས་པའམ་འཇམ་དབྱངས་སྔོ་
འབུམ་དུ་གྲགས་པ། སློབ་དཔོན་ཉི་མ་སེངྒེས་མཛད་པའི་དུག་བཅོས་ ཤ་མོ་
ལས་དཀྱུས་སོགས་དང༌། གཞན་ཡང་བཀའ་བསྟན་བཅོས་དུ་མ་བསྒྱུར་་་་
གནང་མཛད་པར་བརྟེན་ལོ་ཙཱ་བློ་ལྡན་ཤེས་རབ་ཀྱི་ཞལ་སྔ་ནས། བཻ་རོ་ཙ་ན་
ནམ་མཁའི་མཐའ་དང་མཉམ། ། སྐ་ཅོག་གཉིས་ནི་ཉི་ཟླ་ཟུང་སྦྲེལ་ཡིན། །རིན་
ཆེན་བཟང་པོ་ཐོ་རེངས་སྐར་ཆེན་འདྲ། །ཁོ་བོ་ཡང་ནི་སྲིན་བུ་མེ་འཁྱེར་ཙམ། །
ཞེས་ལོ་ཆེན་བཻ་རོ་ཙ་ནའི་དགོངས་པ་ནམ་མཁའ་ལྟ་བུ་ ཕ་མཐའ་ཡས་པར་་་
བསྟོད་བསྔགས་དང་། རང་ཉིད་ལ་ཁེངས་སྐྱུངས་མཛད་དེ་སྲིན་བུ་མེ་འཁྱེར་
ཚུལ་དུ་གསུངས་པ་བཅས་བོད་གངས་ ཅན་ གྱི་ལྗོངས་སུ་བཻ་རོ་ཙ་ན་འདྲ་བ་་
འདས་དང་མ་འོངས་ད་ལྟ་བཅས་པར་མ་བྱུང་འབྱུང་བར་མི་འགྱུར། ད་ལྟ་
68



ཡང་ནི་ཡོད་པ་མ་ཡིན་ནོ། །
ཡང་བོ་རོའི་འཁྲུངས་ཡུལ་སྐོར། བསམ་ཡས་བོ་ཙ་གླིང་གི་གྱང་ལྡེབས་
སུ་བྲིས་པའི་བཻ་རོའི་རྣམ་ཐར་རི་མོ་དང༌། གསལ་བཤད་ནང་འཁོད་པར།
མྱང་ཆབ་དང་། གཙང་ཆབ་འཛོམས་པ་སྨད་ཟངས་དཀར་གྱི་ཡུལ་གྲོང་ཡབ་
སྦ་གོར་རྡོ་རྗེ་རྒྱལ་པོ། ཡུམ་སྒྲོན་ས་སྒྲོན་སྐྱིད་ཀྱི་སྲས་སུ་གན་ཇག་ཐང་ཏ་ཞེས་
པ་སྐུ་འཁྲུངས། སྐུ་གཞོན་ནུའི་དུས་སུ་ནག་པོ་རི་དང༌། བྲག་པོ་ཆེའི་བྲག་
གཉིས་སུ་ཉི་ཟེར་ལ་ཆིབས་ནས་ཕར་འབྱོན་ཚུལ་འབྱོན་མཛད་ཅིང་། ཡུལ་
དེར་རྡོ་ལ་ཞབས་རྗེས་བཞག་པ་ད་ལྟའང་ཡོད། སྒྲ་བསྒྱུར་སུམ་བརྒྱ་དྲུག་ཅུ་མ་
བསླབས་པ་ཐུགས་ལ་འཁྲུངས། ཡབ་འདས་རྗེས་ཨ་ཁུ་སྦ་གོར་ཧེ་འདོད་ཀྱིས་
བསྐྱངས། དེ་ནས་མྱང་སྨད་ནས་ཡུལ་འཕོས་ཏེ་སྙེ་མོར་བྱོན། བྱེ་མཁར་ལ་
བཞུགས་ཡུལ་མཛད་དེ། འཕྱིས་བྱོན་ནས་ཡུལ་དེའི་ཤར་སྨད་ན་སྒྲུབ་ཕུག་སྐུ་
རྗེས་དང་བཅས་པ་ཡོད། །
དེ་དུས་མངའ་བདག་རྒྱལ་པོས་བསམ་ཡས་ཀྱི་གཙུག་ལག་ཁང་རྣམས་
གྲུབ་ནས། ཆོས་བསྟན་འཛུགས་པར་དགོངས་ཏེ་བོད་ཕྲུག་ལྕེ་བདེ་བ་རྣམས་
ལ་སྒྲ་བསྒྱུར་བསླབས་ཀྱང་མ་ཤེས་པར་རྒྱལ་པོ་ཐུགས་ངལ་ཞིང་། མཁན་སློབ་
གཉིས་ལ། ཆོས་བསྟན་མི་ཚུགས་ཇི་ལྟར་ལེགས་ཞེས་ཞུ་དུས། སློབ་དཔོན་
ཆེན་པོས་ལུང་བསྟན་མཛད་དེ། འཁྲུངས་ཡུལ་དང་ཡབ་ཡུམ་མཚན་བཅས་
མི་འདྲ་ཙམ་མཆིས་པ་ཁོ་བོས་བསམ་ཡས་ནས་མཐོང་བྱུང༌། ཕྱོགས་མཚུངས།
ཇོ་ནང་ཏཱ་ར་ནཱ་ཐས་མཛད་པའི་མྱང་ཡུལ་སྟོད་སྨད་བར་གསུམ་གྱི་ངོ་མཚར་
གཏམ་གྱི་ལེགས་བཤད་མཁས་པའི་འཇུག་ངོགས་ཞེས་བྱ་བ་ལས། ཅག་པོ་ཡུ་
བ་གདོང་གི་གྲོང་དེར་ལོ་ཙཱ་བ་བཻ་རོ་ཙ་ན(ཕལ་ཆེ་བས་འཇིག་རྟེན་གྲགས་གཏམ་
བླུན་ཚིག་ལ་སྙེ་མོ་བྱེ་དཀར་དུ་འཁྲུངས་ཀྱང་ཟེར་རོ)འཁྲུངས་པ་བཻ་རོའི་འདྲ་
འབག་འཁྲུལ་མེད་ལས་བཤད་དོ་ཞེས་དང་། ད་དུང་ཕོ་བྲང་བསམ་རྩེའི་ཤར་
ཕྱོགས་ སྐྱིད་བདེ་སྡུག་གི་ཕུག་ན་ཡོད་པའི་ བི་རོ་ཕུག་ པ་ ཡོད་ པ་དེ་ཡིན་ནོ།
69



ཟངས་ཁར་རིའི་འོག་ཙམ་བི་རོས་རྡོ་ལ་ཞབས་རྗེས་དང་། གཞན་ཡང་སྒྲུབ་
རྟགས་ཀྱི་ཁྱད་པར་བསྟན་པ་སོགས་ཡོད་དོ། །ཞེས་གསུངས་པ་ལྟར། བསམ་
ཡས་བི་ཙ་གླིང་གི་གྱང་ལྡེབས་ཀྱི་གསལ་བཤད་དང་ཆ་མཐུན་པས་བེ་རོ་ཙ་ནའི་
ཐོག་མའི་འཁྲུངས་ཡུལ་ནི་སྙེ་མོ་མིན་པ་དང་། རྗེས་སུ་སྙེ་མོར་བྱོན་པ་ཡིན་
ནོ། །
མཆན་འགྲེལ།
0)བོ་རོ་ཙ་ན་ཞེས་པ་ལེགས་སྦྱར་སྐད་ཡིན་ཅིང་། བོད་སྐད་དུ་རྣམ་པར་སྣང་མཛད་
ཅེས་སུ་གྲགས། འཁྲུངས་ལོ་མེ་ཡོས(སྤྱི་ལོ་727)དང་། བཻ་རོའི་རྣམ་ཐར་རྒྱས་པ་
འདྲ་འབག་ཆེན་མོ་ཞེས་བྱ་བ་དང་། དེ་མིན་པདྨ་བཀའ་ཐང་དང་བཀའ་ཐང་སྡེ་ལྔ་
ལ་སོགས་པར་འཁྲུངས་རབས་མདོར་བསྡུས་ཙམ་མཆིས། བི་རོ་ཙ་ནའི་མཁྱེན་་་་
དཔྱོད་ དོ་ ཟླ་ བྲལ་ བའི་ དབང་ གིས་ བོད་ ཀྱི་སྒྱུ་ རྩལ་ ཐང་ ག་ དང་། ལྡེབས་ རིས།
འཇིམ་བཟོའི་སྐུ་བརྙན་བཞེངས་དུས་ཤེས་རབ་ཕུལ་བྱུང་གི་མཚོན་རྟགས་ཡེ་ཤེས་ཀྱི་
སྤྱན་དང༌། དབུ་ལ་འཕགས་ཡུལ་གྱི་པཎ་ཞྭ་དམར་པོ་བཞེས་ཡོད། ། །
ིགྱོན་པར་དཀའ་བའི་གསེར་གྱི་པ་ཏྲ་གྱོན། །བགྲོད་པར་དཀའ་བའི་རྒྱ་གར་ཡུལ་དུ་
བགྲོད། །འཛེགས་པར་དཀའ་བའི་མཐའ་ལམ་གཟར་མོ་འཛེགས། །གཤེག་ པར་་་་
དཀའ་བའི་ཁ་བ་བུ་ཡུག་གཤགས། ། གསོས་པ་དཀའ་བའི་མཐའ་ནད་མིག་སེར་་་་
གསོས། །བཟའ་བར་དཀའ་བའི་མཐའ་ཟས་མང་པོ་ཟོས། ། མཐོང་བར་དཀའ་བའི་
མཁས་པའི་ཞལ་རྣམས་མཐོང་། །ཤེས་པར་དཀའ་བའི་སྡེ་སྣོད་མང་པོ་ཤེས། །ཞེས་པ་
ནས་གྱོན་པར་དཀའ་བའི་ཟོམ་ལྷམ་ཕྱིར་ལོག་བྱོན། ། ཐར་བར་དཀའ་བའི་ཅན་་་་
འཕྲང་གསོད་ལས་ཐར། །དོ་ཤི་དོ་ཆད་ཡང་ནས་ཡང་དུ་བྱས། །བརྟོལ་བར་དཀའ་
བའི་བོད་ཡུལ་དབུས་སུ་བརྟོལ། །འདི་ལ་སུ་མོས་ཐུགས་རྗེ་ཤར་བར་སྨོན། ། ཞེས་བི་
རོའི་རྣམ་ཐར་འདྲ་འབག་ཆེན་མོ་(ཤོག་གྲངས་ ༡༤ ༣ན་༦)ནང་གསལ། །



བོད་སྨན་མཁས་པ་མི་དགུ།
བོད་སྨན་མཁས་པ་མི་དགུ་
ཞེས་པ་ནི། སྟོད་ན་ཆེར་རྗེ་ཞིག་
པོ་དང༌། འུག་པ་ཆོས་བཟང་།
བི་བྱི་ལེགས་མགོན་གསུམ།
བར་ན་གཡུ་ཐོག་ཡོན་ཏན་མགོན་
པོ་ དང་། མི་ ཉག་ རོང༌ རྗེ།
བྲང༌ ཏི་ རྒྱལ་ བཟང༌ གསུམ།
སྨད་ན་གཉའ་པ་ཆོས་བཟང་་་་་་
དང་། མཐའ་ བཞི་ དར་ པོ།
སྟོང་པ་གྲགས་རྒྱལ་གསུམ་བཅས་
གོང་གསལ་བོད་སྨན་་་་་་་
མཁས་པ་མི་དགུ་བྱོན་པའི་དུས་ཚོད་ ཚངས་པ་ལྷའི་མེ་ཏོག
ཐད་བཤད་སྟངས་མི་འདྲ་བ་ཡོད་རུང་མཁས་པ་མང་པོ་ཞལ་མཐུན་པར་བི་བྱི་
དང༌། མཐའ་བཞི། བྲང་ཏི། གཉའ་པ་བཅས་ནི་ཆོས་རྒྱལ་སྐབས་ཀྱི་བླ་
སྨན་ཡིན། གཞན་རྣམས་ནི་མངའ་བདག་རྩེ་ལྡེའི (སྤྱི་ལོ1076)སྐབས་སུ་ཨུ་
རྒྱན་གྱི་སྨན་པ་སྐྱེས་བུ་མེ་ ལྷ་ཕྱག་རྡུམ་བོད་ལ་ཕེབས་དུས་བྱུང་བ་ཡིན་ཞེས་
གསུངས། །



ཆེར་རྗེ་ནི། མང་མཁར་གྱི་གཞུང་ན་ཆེར་རྗེའི་གུང་ཞེས་པ་མཁར་དང་
བཅས་པ་ཡོད། དེར་ཆེར་རྗེ་ཏི་པང་དང་། ཇོ་ནག འཕན་ཕྱུག རྟག་
རྟོག་རྒྱལ་པོ་ལ་སོགས་པ་མཁས་པ་མང་དུ་བྱོན། ཆེར་རྗེ་ཞང་སྟོན་ཞིག་པོའམ་
ཐུགས་རྗེ་ཁྲི་འོད་ཅེས་པ་ནི། ལོ་ཆེན་རིན་ཆེན་བཟང་པོའི་སློབ་བརྒྱུད་གྲས་ཀྱི་
སྔ་རབས་སྨན་བླ་ལྟ་བུ་བཅུར་གྲགས་པའི་ནང་ཚན་སྨན་དཔྱད་དཔྱིས་ཕྱིན་པར་
མཁྱེན་ཅིང༌། ཤེས་བྱ་སྤྱིའི་ཁོག་འབུགས་རྒྱལ་མཚན་རྩེར་འབར་དང༌། ས་
བཅད་དོན་འཁྲིགས་འབྱེད་པའི་ལྡེའུ་མིག དཀའ་ཚོམ་གེགས་སེལ་གནམ་
ལྕགས་འཁོར་ལོ། ཚིག་དོན་ཞིབ་རྒྱས་སུ་འགྲེལ་ པ་མུ་ཏིག་གི་ཕྲེང་བ་རྒྱས་
བསྡུས་གཉིས། སྐྱིད་སྨད་ཁོལ་མའི་ཞང་སྟོན་འདུལ་བ་སོགས་ཀྱི་དོན་དུ་ལག་
ལེན་དམར་འཁྲིད་རྒན་མོ་མཛུབ་ཚུགས་ཀྱི་ཚུལ་དུ་འཆད་པ་བདུད་རྩི་ཐིགས་པ་
རྣམས་བརྩམས། གཞུང་ལ་ནག་མཆན་ལེགས་པར་བཏབ། སློབ་མ་བདེ་བ་
དཔལ་དང༌། ཡོན་ཏན་རྒྱ་མཚོ། གཙང་སྟོད་དར་མ་མགོན་པོ་སོགས་དུ་མ་
བྱུང་། དེ་དག་གི་བརྒྱུད་འཛིན་བོ་དོང་རོག་ཚོའི་སྐོར་ན་མང་བར་གྲགས།
དར་བྱེད་ལྔ་བཅུ་རྩ་བརྒྱུད་ཀྱི་མཛད་རྗེས་དྲངས་སྐབས། ཆེར་རྗེ་ན་གུས་མོ་
ནད་སྒོས་བཅོས་དར། ཞེས་གསུངས། །
འུག་པ་ཆོས་བཟང་ནི། སྔོན་མངའ་བདག་ཁྲི་སྲོང་ལྡེའུ་བཙན་གྱི་དུས།
དཔལ་ཨོ་ཌི་ཡ་ནའི་སློབ་དཔོན་ཆེན་པོ་པདྨ་འབྱུང་གནས་ཀྱི་ཟབ་ཆོས་ཀྱི་བཀའ་
བབས་སོ་ཟུར་གནུབས་གསུམ་སྔགས་པའི་རྒྱལ་པོར་གྲགས་པའི་ཟུར་འུག་བྱ་
ལུང་པ་གསང་སྔགས་རྙིང་མ་ལ་ཐོས་བསམ་སྒོམ་པ་མཐར་ཕྱིན་པ་ཞིག་བྱུང་བའི་
སྐོར། ༧རྒྱལ་བ་ལྔ་པ་ཆེན་པོས་མཛད་པའི་རྩིས་དཀར་ནག་ལས་བརྩམས་
པའི་དྲིས་ལན་ཉིན་བྱེད་དབང་པོའི་སྣང་བ་ཞེས་བྱ་བའི་ནང་གསུངས་པ་དང༌།
དེ་དང་འདྲ་བ་མངའ་རིས་སྨན་པ་ཆོས་སྐྱོང་བཟང་པོའི་གསོ་རིག་ཁོག་འབུགས་
བདུད་རྩི་ཆུ་རྒྱུན་ནང༌། འུག་པ་ལུང་པ་ཞེས་རྙིང་མ་བ་ཡིན་ཏེ་འདིའི་བརྒྱུད་
པ་ད་ལྟ་ཡང་ཡོད། བསྟན་བཅོས་ནི་ཡན་ལག་ཁོག་པ་སྒྲོན་བཞིའི་བསྡུས་དོན་



དང་འདུ་བ་སྤྱི་བཅོས་ཞེས་པ་མཛད། དར་བྱེད་ལྔ་བཅུ་རྩ་བརྒྱུད་ཀྱི་མཛད་
རྗེས་དྲངས་དུས། འུག་པ་ཆོས་སེང་ཞེས་བྱ་བས། དབྱིག་ཤེལ་དོན་གྱི་་་
འགྲེལ་པ་སོགས། ཞེས་དང་། ཡང་དེ་ཉིད་ལས། འུག་པ་ཆོས་སེང་ཡན་
ལག་རྒྱུགས་བཅོས་དར་ཞེས་གསུངས་སོ། །
བི་བྱི་ལེགས་མགོན་ནི། སྔར་རྒྱལ་པོ་ལྷ་ཐོ་ཐོ་རི་སྙན་བཙན་གྱི་སྐབས་
འཕགས་ཡུལ་ནས་ཕེབས་པའི་སྨན་པ་དགའ་བྱེད་བི་བྱིའི་རྒྱུད་པ་ཡིན་པ་དང༌།
སྡེ་སྲིད་རིན་པོ་ཆེའི་ཁོག་འབུགས་(ཤོག་གྲངས་༧༨ན་༤)ནང་ག་ལེས་ནོས་རྗེའི་
བླ་སྨན་དུ་བཞུགས། ཕལ་ཆེར་ལྷ་སར་སྟན་ཆགས་ཤིང་བསྟན་བཅོས་ཀྱང་དུ་
མ་བརྩམས་པར་གྲགས། ཡུམ་ཁབ་ཏུ་བཞེས་པར་སྲས་གསུམ་བྱུང་བའི་ཆེ་བ་
གཙང་སྟོད་དུ་བཏང་བས་བི་ཇི་སོགས་ཀྱི་རྒྱུད་པ་དར་ཞེས་དང༌། ཡང་ཤོག་
ཙན་པ་ཤི་ལ་ཧ་དེས་ཕྱིས་བོད་དུ་སྲིད་བསྐྱངས། བི་ཇིའི་རྒྱུད་པ(ཤོག་གྲངས་
༨༠བ་༣) སྔར་བྱུང་གྲུབ་རུང་འདི་ནས་འཕེལ་བར་གྲགས། སློབ་བརྒྱུད་ཞང་
དང་། སྟོང་དང༌། བྲང་ཏི་གསུམ་གྱིས་གཙོས་དུ་མར་འཕེལ་ཞེས་གསུངས་
པས་བི་བྱི་དང་བི་ཇི་གཉིས་ཀ་དོན་གཅིག་ཡིན་པས་ཡི་གེ་དག་པ་ནི་བི་བྱི་ཡིན་
པར་སེམས། །
གཡུ་ཐོག་པ་ནི། གསར་རྙིང་གཉིས་བྱུང་བ་མཁས་པ་མི་དགུའི་སྐབས་
གཡུ་ཐོག་གསར་མར་བཞེད། རྣམ་ཐར་གཤམ་དུ་གསལ།
མི་ ཉག་རོང་རྗེ་ ཞེས་ པ་ནི། ཁམས་ མི་ ཉག་ གི་ ཡུལ་ ནས་ ཡིན་ཞིང་།
དམར་དཔྱད་ལ་ཤིན་ཏུ་མཁས་པ་ཅིག་བྱུང༌། དེས་དུམ་ཆེན་ནག་པོ་རྨ་ཆའི་
སྐོར་གསུམ་དང་དམྱལ་བ་ཁྲག་འཛགས་ལ་སོགས་པ་མཛད། དར་བྱེད་ལྔ་
བཅུ་རྩ་བརྒྱད་ཞེས་པ་བགྲངས་སྐབས། མི་ཉག་རོང་རྗེ་འགའ་འགའ་ཡིས།
རི་བོ་བརྩེགས་པའི་འགྲེལ་པ་སོགས། ཞེས་དང༌། སྡེ་སྲིད་ཁོག་འབུགས་
ནང་། བརྩོན་འགྲུས་སྙིང་པོས་མཛད་པའི་སུ་ཁུག་ལ་སོགས་ པ་མི་ཉག་གི་
ལུགས་ཞེས་པའང་བྱུང་བར་གསུངས་སོ། །



བྲང་ཏི་རྒྱལ་བཟང་ནི། རོང་དུར་སྨིག་རྒྱུད་དུ་བྱུང་ཞིང་། དེའི་ཐོག་
མར་ནི་ཆོས་རྒྱལ་མེས་ཨག་ཚོམ་དུས་ཀྱི་བླ་སྨན་བྲང་ཏི་རྒྱལ་མཉེས་མཁར་ཕུག་
ཡིན་ཞིང་། བརྒྱུད་ནས་བརྒྱུད་དུ་རྒྱལ་པོའི་བླ་སྨན་དུ་དབང་བསྐུར་བ་ལོ་རྒྱུས་
ཐམས་ཅད་མཐུན། དེས་བྱང་ཁོག་དོན་ཐིག་དང་ཚིག་དོན་བརྒྱ་པ། ཁྱད་
པར་དཔྱད་བཅུ་གཉིས་དང་དམར་སྒྲོམ་ཆེན་མོ་ལ་སོགས་པ་མཛད། དེའི་
རྗེས་སུ་བྲང་ཏི་དར་མ་སྙིང་པོ་དང་། བྲང་ཏི་གྲགས་པ་འབུམ། བྲང་ཏི་ཇོ་
བཙུན། བྲང་ཏི་དཔལ་ལྡན་འབུམ་སོགས་གནང་རིགས་རྗེས་སྦྱངས་ཀྱི་སྨན་
པ་བར་མ་ཆད་པ་བྱུང་ སྟེ་བདུད་རྩི་ཡུར་འདྲེན་ལ་སོགས་པ་མན་ངག་ཆིག་་
བརྒྱུད་ཟབ་མོ་རྣམས་རིམ་གྱིས་ཡི་གེར་བཏབ་པ་ལ་བྲང་ཏིའི་པོད་ཁྲ་དང་པོད་
དམར་དུ་གྲགས་པ་རྣམས་དང་། དུས་ཕྱིས་བྲང་ཏི་འཇམ་དཔལ་བཟང་པོའི་
སྐབས་ས་སྐྱ་སྨན་གྲོང་དུ་གྲགས་པའི་བརྒྱུད་པ་བྱུང་སྟེ་དེའི་ཁྱད་ཆོས་གསེར་བྲེ་
དང་དངུལ་བྲེ་ཞེས་པ་ཡིན། །
གཉའ་པ་ཆོས་བཟང་ནི། སྔོན་མདོ་ཁམས་བྱང་ཕྱོགས་གེ་སར་གྱི་ཡུལ་
གྲུར་མངའ་བསྒྱུར་བའི་ཆོས་རྒྱལ་དགེ་བ་འཛིན་ཞེས་བྱ་བ་ལུགས་གཉིས་ཀྱི་
མཁྱེན་པ་རྒྱས་ཤིང༌། སེམས་ཅན་ཐམས་ཅད་ལ་བུ་གཅིག་པའི་མ་ལྟར་མཉེས་
ཤིང་བྱམས་པས་ཀུན་གྱིས་མིག་གི་བདུད་རྩིར་གྱུར་ནས་ཐམས་ཅད་ཀྱིས་ངག་
མཐུན་པར་འདི་ནི་ཀུན་གྱི་གཉའ་བར་འཁུར་རིགས་སོ་ཞེས་ཟེར་བ་ལས་མཚན་
ལ་གཉའ་པར་གྲགས། དེའི་སྲས་ལྔའི་ཆེ་བ་གཉའ་བ་ཆོས་ཀྱི་བཟང་པོ་སྒོ་
བཟང་སྐྱེ་མཆེད་དྭངས་ཤིང་དད་པ་དང་ཤེས་རབ་ཆེ་བའི་སྙན་གྲགས་དང་ལྡན་
པར་ལྷ་བཙན་པོ་མངའ་བདག་ཁྲི་སྲོང་ལྡེའུ་བཙན་གྱིས་གསན་ཏེ་མདོ་ཁམས་
ནས་དབུས་སུ་འགུགས་པར་མཛད། དེ་ནས་གསེར་གྱི་པ་ཏྲ་མང་པོ་དང་་
གྲོགས་དུ་མར་བཅས་ཏེ་རྒྱ་གར་དུ་རིག་པ་སློབ་པ་དང་ལོ་པཎ་སྤྱན་འདྲེན་པར་
མངགས། འཕགས་ཡུལ་དུ་ལོ་མང་བཞུགས་ནས་རིག་གནས་ཕལ་ཆེར་ལ་
སྦྱངས་ཏེ་མཁས་པར་གྱུར་ནས་བོད་དུ་བྱོན། རྒྱལ་པོ་ཤིན་ཏུ་མཉེས་ཏེ་བླ་



མཆོད་དང་ལྷ་རྗེ་ཟུང་དུ་དབང་བསྐུར། བོད་སྨན་མཁས་པ་མི་དགུའི་གཙུག་
རྒྱན་དུ་གྱུར། མཐར་གཉའ་པ་ནམ་མཁའ་གཞོན་ནུ་དང༌། གཉའ་པ་རྡོ་རྗེ་
འབུམ་སོགས་ནས་ སྡེ་སྲིད་སངས་རྒྱས་རྒྱ་མཚོའི་ སྐབས་གཉའ་ པའི་བརྒྱུད་་་་
འཛིན་ལྷུན་ལྡིང་རྣམ་རྒྱལ་རྡོ་རྗེ་ཞེས་པའི་བར་སྨན་པ་མཁས་པ་རྒྱུན་མ་ཆད་
པར་བྱུང་བ་ཡིན་ནོ། །
མཐའ་བཞི་ནི། ཐོག་མར་མཐའ་བཞི་སྟོང་གསུམ་གང་བས་ཁབ་བཞེས་
སྲིད་བསྐྱངས་པ་ལས་བྱུང་བའི་བརྒྱུད་པ་དེ་ཡིན། དར་བྱེད་ལྔ་བཅུ་རྩ་བརྒྱད་
ཅེས་པའི་ནང་། མཐའ་བཞི་རིན་ཆེན་ཞེས་བྱ་བས། ། སྐྲ་ཤད་འཛིང་པའི་
དོན་བསྡུས་དང་། །དར་སེང་མགོ་བོའི་བཅོས་ཁ་སོགས། །ཞེས་གསལ་བ་ལས་
མཐའ་བཞི་དར་པོ་ཞེས་པའི་མཚན་དངོས་ནི་མཐའ་གཞི་རིན་ཆེན། འོན་
ཀྱང་མཐའ་བཞིའི་ལོ་རྒྱུས་སྐོར་སྐྱེས་བུ་མེ་ལྷའི་སློབ་མ་གཉའ་དང་། མཐའ་
བཞི། སོག་པོ་གསུམ་གྱིས་བློ་ངན་སྐྱེས་ཏེ་སློབ་དཔོན་བཀྲོང་པར་བརྩམས་པ་
མཐའ་བཞིས་སེམས་ཀྱིས་མ་ བཟོད་པར་སློབ་དཔོན་ལ་བྱ་བཏང་པས་སློབ་་་
དཔོན་གྱིས་མཚན་མོ་བྲོས་པ་རྗེས་བསྙེགས་བྱས་ཏེ་སྐྱིད་ཤོད་ཀྱི་ཆུ་ལ་བྲིམས་ཞེས་
ཆོས་སྐྱོང་དཔལ་བཟང་གིས་མཛད་པའི་གསོ་རིག་ཆོས་འབྱུང་བདུད་རྩི་ཆུ་རྒྱུན་
ནང་གསལ། སློབ་མ་འདི་གསུམ་དམར་བྱང་ལ་ཤིན་ཏུ་མཁས་ཤིང་ཡན་ལག་
རྣམ་གསུམ་དང་། ཐོར་དཔྱད་མུ་ཏིག་ཕྲེང་བ། མཐའ་བཞིའི་ཞུ་བ་བཞི་
ལྡན། གཉའི་མགོ་རོ་ཁྲག་གཅོད། གསོ་བ་དཀར་པོ་ལ་མ་གྱི་སྒྲོན་མ་སོགས་
དུ་མ་མཛད། །
སྟོང་པ་གྲགས་རྒྱལ། དེའི་སྐོར་ཡིག་ཆ་མ་མཐོང་ཞིང་། དར་བྱེད་ལྔ་
བཅུ་ རྩ་ བརྒྱད་སྐབས་སུ། དེ་ལ་དང་པོ་སྟོང་སྨན་ནི། ། ལོ་ཙཱ་ཛྙཱ་ན་མི་ཏྲ་་
ཡིས། །དབུས་མཐའ་ཡི་དོན་རྒྱུ་བ་སོགས། །དྷརྨ་ཕ་ལས་རིག་པ་འབུམ། །ཀུན་
དགའ་དབང་ཕྱུག་རྩ་ཆུ་ཡི། ། སྟོང་ཐུན་འཕྲུལ་གྱི་མེ་ལོང་བརྩམས། །ཞེས་པ་
ནས། སྟོང་ལ་སྟག་ཆུང་ཞེས་བྱ་བས། །རྩ་བཤད་ཕྱི་གསུམ་འགྲེལ་པ་དང༌། །
75



hat -
མན་ངག་རྒྱུད་ལ་བཀའ་མཆན་སོགས། །ཞེས་པ་ལས། སྟོང་པ་གྲགས་རྒྱལ་གྱི་
སྐོར་དམིགས་བསལ་མི་འདུག སྟོང་སྨན་སྟག་ཆུང་ཞེས་པ་ནི་སྐྱེས་བུ་མེ་ལྷ་
ཕྱག་རྡུམ་བོད་ལ་ཕེབས་རྗེས་ཐུགས་སྲས་སློབ་མ་བཞིའི་ནང་གི་གཅིག་རེད།
དེའི་སྐོར་སྙན་བརྒྱུད་བེ་བུམ་ནག་པོ་ལེའུ་དང་པོའི་ནང་། ཡར་ལུང་སྟོང་སྨན་
ཤག་ཆུང་ལ། ། ཚ་གྲང་རླུང་གསུམ་བསླབས་པ་ལགས། །ཞེས་དང་། ཡང་
ཕྱག་རྡུམ་གྱིས་མཛད་པའི་མན་ངག་རིན་ཆེན་འདུས་པ་ལས། རྒྱ་གར་མཁས་
པ་ཛི་ན་མི་ཏྲས་མཛད། །ལག་རྡུམ་དངོས་ཀྱིས་བོད་ཡུལ་དབུས་སུ་བསྒྱུར། །
མཁས་པ་སྟོང་སྨན་སྟག་ཆུང་ལ། །མན་ངག་སྦྱིན་པས་ད་ལྟ་བོད་ལ་ཕན། །ཞེས་
གསུངས་པ་དང༌། ད་དུང་སྡེ་སྲིད་ཁོག་འབུགས་ནང་། ཞང་གཟི་བརྗིད་
འབར་གྱིས་སྟོང་སྨན་ལ་གཏུགས་ཀྱང་ཞང་ ཤེས་རབ་ཆེ་བས་གོང་ཤོར་བྱེད་་
དོགས་ཀྱིས་གདམས་པ་མ་བྱིན། དེའི་སློབ་མ་འཕན་ཡུལ་རྒྱལ་བ་དར་སྨན་
བདུད་རྩི་བྱ་བ་དེར་གཏུགས་པ་སོགས་འཁོད་པས་ཞང་གིས་བསྟེན་པའི་སྟོང་
སྨན་ཞེས་པ་སྔ་ཕྱི་དུས་ཚོད་ལ་བལྟས་ན་སྟོང་སྨན་སྟག་ཆུང་རང་ཡིན་པར་སྙམ།
འོན་ཀྱང་སྟོང་པ་གྲགས་རྒྱལ་གྱི་སྐོར་རྗེས་སུ་ཡིག་ཆ་རྙེད་པ་འདྲ་བྱུང་ཆེ་མཁྱེན་
ལྡན་ཚོས་ཁ་གསབ་དང་དག་བཅོས་ཡོད་པ་ཞུ་རྒྱུ།
བོད་སྨན་མཁས་པ་མི་དགུའི་བརྩམས་ཆོས་ སྐོར། གོང་སྨན་དཀོན་་་་
མཆོག་འཕན་དར་གྱིས་མཛད་པའི་གསོ་རིག་དགོས་འདོད་ཀུན་འབྱུང་(ཤོག་
གྲངས་ ༣ན་༤）ལས། བོད་དུ་ཡོངས་གྲགས་མཁས་པ་མི་དགུ་ལ། །བླ་ཡིག་
འོད་འབར་མདོ་བརྒྱུད་སྨན་སྒྲོམ་དང་། ། ཐུགས་བདུན་སྒྲོན་མེ་ལ་སོགས་བི་
བྱིའི་ལུགས། །ཡན་ལག་ཁོག་པ་བཞི་ཡི་སྒྲོམ་དང་ནི། །བསྡུས་དོན་འདུ་བ་སྤྱི་
བཅོས་འུག་པའི་ལུགས། །བདུད་རྩི་ཐིགས་པ་མ་བུ་སྡེ་སྐོར་དང་། །ཐིགས་ཆུང་
གསལ་སྒྲོན་ལ་སོགས་ཆེར་རྗེའི་ལུགས། །ཉམས་ལེན་བརྒྱ་རྩ་ལག་ལེན་པོད་ཆུང་
སོགས། ། སྨན་བླ་གཉིས་པ་གཡུ་ཐོག་མགོན་པོའི་ལུགས། ཚིག་དོན་བརྒྱུད་པ་
76



མཁས་ཁྱད་བཅུ་གཅིག་དང་། །སྨན་གྱི་ཐེམ་ཡིག་ཆེ་མོ་ལ་སོགས་པ། །མཁས་
པའི་མཆོག་གྱུར་བྲང་ཏི་པ་ཡི་ལུགས། ། དུམ་ཆེན་ནག་པོ་རྨ་ནི་སྐོར་གསུམ་་
དང་། །དམྱལ་བ་ཁྲག་འཛག་ལ་སོགས་མི་ཉག་ལུགས། ། སྡེ་སྐོར་བཤད་སྒྲོས་
སྟོང་སྨན་སེང་གྲགས་ལུགས། ། རྩ་ཚིག་སྒོས་བཅོས་མཁས་པ་གཉའ་ཡི་་་་་་
ལུགས། །བྱང་ཁོག་སྐོར་གསུམ་འདུ་བ་རྣམ་གསུམ་དང༌། ། ཐོར་དཔྱད་མུ་ཏིག་
ཕྲེང་སོགས་མཐའ་བཞིའི་ལུགས། ། མཁས་མཆོག་མི་དགུའི་གདམས་ངག་་་་་
མཛད་ཚུལ་ཡིན། །ཞེས་གསུངས་སོ། །
77



གཡུ་ཐོག་རྙིང་མ་ཡོན་ཏན་མགོན་པོ།
གཡུ་ཐོག་རྙིང་མ་ཡོན་ཏན་མགོན་པོ་(སྐུ་པར་དེབ་མདུན་དུ་གསོལ་ཡོད་)
ནི། སྟོད་ལུང་སྐྱིད་སྣ་ད་ལྟ་ལྷ་ས་གྲོང་ཁྱེར་སྟོད་ལུང་བདེ་ཆེན་རྫོང་ཁོངས་
ཞེས་པར་ཡབ་གཡུ་ཐོག་ཁྱུང་པོ་རྡོ་རྗེ་དང༌། ཡུམ་རྒྱ་ས་ཆོས་ཀྱི་སྒྲོན་མེ་གཉིས་
ཀྱི་སྲས་སུ་ས་སྤྲེལ་སྤྱི་ལོ708སྤྲེལ་ཟླའི་ཚེས150ཉིན་ངོ་མཚར་གྱི་དགེ་ལྟས་དུ་མ་
དང་བཅས་སྐུ་བལྟམས། དགུང་ལོ་གསུམ་ལ་ཡབ་ཀྱི་དྲུང་དུ་ཀློག་ཡིག་་་་༌་
བསླབས་ཤིང་། འགྲོ་འོང་ལྔ་ནས་གསོ་དཔྱད་གསན། དེ་རྗེས་ཆོས་རྒྱལ་
མེས་ཨག་ཚོམ་གྱིས་བསམ་ཡས་སུ་སྤྱན་དྲངས། བྲང་ཏི་རྒྱལ་མཉེས་མཁར་
ཕུག་སོགས་བོད་ཀྱི་སྨན་པ་དང་རྩོད་གླེང་གནང་བས་གང་གི་མཁྱེན་དཔྱོད་ལ་
རྒྱལ་པོ་ཡབ་སྲས་དད་པར་གྱུར་ཏེ་སྐུའི་བླ་སྨན་མཛད། །
བསམ་ཡས་སུ་བཞུགས་དུས་ནད་པ་རྩིབ་མ་གློ་བ་ལ་འབྱར་བ་ཞིག་ལ་རྟ་
རྒྱུགས་གློད་དེ་ཕན་པ་དང༌། སྨན་པ་ཀུན་རྒྱུག་གི་བུ་མོ་བཙུན་མ་ཆགས་པ་
ལངས་ནས་ལ་ཕུག་གི་ཆུ་རྟེན་མཚན་མར་ལུས་པར་དུ་ཚྭ་སྦྱར་ནས་སྣ་ལ་བཏབ་
པས་སྦྲིད་པ་བྱུང་སྟེ་ཐོན་པ། དེ་བཞིན་ཁྲི་སྲོང་སྤྱན་བསྙུངས་བར་ཕྱག་གིས་
སྤྱན་ལ་ཐོ་མ་ཤོར་བའི་ཆེད་དུ་ཞབས་འཕོངས་ལ་རུས་པ་མི་སྐྱེ་བའི་ཕྱིར་འཕུར་
འཕུར་གཏོང་དགོས་ཚུལ་གསུངས་པ། གཞན་ཡང་རྒྱལ་པོ་ཚེམས་བསྙུངས་
བར་ཡ་རྐན་ལ་མཛེར་བ་མི་སྐྱེ་བའི་ཐབས་སུ་ལྗགས་རྩེས་ཡ་རྐན་འཕུར་བཅུག་
ནས་ཚེམས་ཀྱི་བསྙུང་གཞི་དྭངས་པ་སོགས་ངོ་མཚར་གྱི་མཛད་ཚུལ་བསམ་ལས་
འདས་པ་བྱུང༌། དགུང་ལོ་ཉི་ཤུ་ལོན་པའི་ཚེ་བསམ་ཡས་སུ་ཕྱོགས་རིགས་སྨན་
78



པ་དགུ་དང་ཕན་ཚུན་བགྲོ་གླེང་སྐབས་གཡུ་ཐོག་པའི་མཁྱེན་དཔྱོད་ཕུལ་དུ་ཕྱིན་
པར་ཡ་མཚན་དང་དད་པ་སྐྱེས་ཏེ་མགྲིན་གཅིག་ཏུ། སྔོན་བསགས་སྦྱངས་
པའི་ཡོན་ཏན་རབ་རྒྱས་ཤིང༌། །འགྲོ་བ་མགོན་མེད་རྣམས་ཀྱི་མགོན་གཅིག་
པུ། །གཡུ་ཐོག་པ་ཞེས་ཟླ་མེད་མཁས་པའི་མཆོག ། གྲུབ་བའི་གྲགས་སྙན་
འབར་བ་ཁྱོད་ཕྱག་འཚལ། །ཁྱད་པར་གསོ་རིག་གཞུང་ལུགས་བསྟན་པའི་སྲོག་
། ཉམས་ཐག་འགྲོ་བ་ནད་པའི་སྐྱབས་གཅིག་པུ། །བོད་ཡུལ་མུན་པ་སེལ་བའི་ཉི་
མ་མཆོག ། ཡོན་ཏན་མགོན་པོའི་ཞབས་ལ་ཕྱག་འཚལ་ལོ། །ཞེས་བསྟོད་དེ་
ཞབས་སྤྱི་བོར་བླངས་སོ། །
དགུང་ལོ་ཉི་ཤུ་རྩ་ལྔ་ལ་བལ་ཡུལ་བརྒྱུད་རྒྱ་གར་དུ་བྱོན། ལམ་བར་དུ་
ལོ་ཙཱ་བ་བཻ་རོ་ཙ་ན་མཇལ། སློབ་དཔོན་ཙནྡྲ་དེ་ཝ་ལས་རྒྱུད་བཞི་ཁ་སྐོང་དང་
བཅས་པ་ལོངས་ཤིང་། སློབ་དཔོན་གྱིས་རྒྱལ་པོ་དང་ཁྱེད་རང་ལ་སྤྲོད་དགོས་
པའི་ཞལ་མངགས་ཡོད་པས། བོད་དུ་ཕྱིར་བྱོན་གསུངས་དུས། གཡུ་ཐོག་
པས་དཔལ་ལྡན་རྒྱུད་བཞི་བདག་ནམ་སླེབས་བར་བསམ་ཡས་དབུ་རྩེའི་བར་
ཁང་གི་ཀ་བ་བུམ་པ་ཅན་ལ་གཏེར་དུ་སྦོས་གསུངས་པ་ལྟར་ལོ་ཙཱ་བ་དང་རྒྱལ་
པོས་ དེ་ ལྟར་ མཛད། དེ་ནས་གཡུ་ ཐོག་ གིས་ པཎ་ཆེན་ཙནྡྲ་ དེ་ ཝ་ མཇལ།
པཎ་ཆེན་གྱིས་ལོ་ཙཱ་བ་ཆེན་པོ་བཻ་རོ་ཙ་ནས་བོད་ཀྱི་ རྒྱལ་པོ་དང་སྨན་པ་ལ་
གདམས་པ་བྱུང་ངམ་ཞེས་གསུངས་པར་ལམ་བར་མཇལ་བའི་ལོ་རྒྱུས་རྣམས་
ཞུས། དེ་ནས་གསོ་རིག་གི་གདམས་པ་མང་པོ་གནང་བ་གཡུ་ཐོག་པ་རང་
མཐོང་སྐྱེས་ཏེ། བོད་ཀྱི་སྨན་པ་གཡུ་ཐོག་མགོན། ། སྔོན་ནས་ཚོགས་གཉིས་
བསགས་པའི་མཐུས། ། བླ་མ་གྲུབ་ཐོབ་རྗེ་དང་མཇལ། ། གདམས་ངག་གི་་་་
གཏེར་མཛོད་ཐང་མར་བརྡལ། ། གསོ་དཔྱད་ཀྱི་བསྟན་པ་སྤེལ་བ་ལ། །སྔར་
ཡང་བོད་ན་ང་རང་ཙམ། །ད་ནི་ང་ལས་ལྷག་པ་སུ། །ཞེས་གསུངས་ནས་བོད་
དུ་བཞུད་དེ་རྒྱལ་པོ་ཡང་ཤིན་ཏུ་མཉེས་པས་གཡུ་ཐོག་རྒྱ་གར་ནས་བྱོན་པའི་
དྲིལ་ཆེན་པོ་བསྒྲགས་སོ། །
19



དགུང་ལོ་སོ་ལྔ་བཞེས་དུས་རྒྱ་གར་ལ་ཐེངས་གཉིས་པ་ཕེབས། །སླར་ཡང་
པཎ་ཆེན་ཙནྡྲ་དེ་ཝའི་དྲུང་ནས་གདམས་ངག་མང་པོ་ཞུས་ཏེ་བོད་དུ་ཕེབས།
དེ་དུས་རྒྱལ་པོས་རྒྱུད་བཞི་གཏེར་ནས་བཏོན་ན་དྲག་གསུངས་པས། གཡུ་
ཐོག་གིས་བདག་རྒྱ་གར་ལ་ད་དུང་སྐོར་གཅིག་འགྲོ་བ་དེ་བར་མི་འདོན་ཞུས་
ནས་དགུང་ལོ་སོ་བརྒྱད་ལ་རྒྱ་གར་དུ་ཕེབས། བླ་མ་བརྒྱ་རྩ་གཅིག་དང་མཇལ།
ཕྱི་ནང་རིག་གནས་དང་གདམས་པ་མང་པོ་ཞུས། ཁྱད་པར་དཔལ་ལྡན་རྒྱུད་
བཞིའི་གབ་པ་གསལ་བྱེད་ཐོ་བྱང་དང་བཅས་པ་ཐོབ་ནས་སླར་བོད་དུ་ཕེབས།
རྒྱལ་པོ་འཁོར་བཅས་དང་སྨན་པའི་དབུས་སུ། མཁས་པ་གཡུ་ཐོག་མགོན་པོ་
ངས། །ཟུག་རྔུ་ཅན་གྱི་ནད་པ་དང་། །ལན་ཆགས་བུ་དང་སློབ་མའི་དོན། །རྒྱ་
གར་ཡུལ་ལ་ལན་གསུམ་ཕྱིན། །བླ་མ་གྲུབ་ཐོབ་འགའ་དང་མཇལ། །གདམས་
ངག་རྒྱལ་པོའི་དཀོར་མཛོད་ཐོབ། །རིག་གནས་ ཕྱི་ནང་མཐའ་དག་ ཤེས། །
ཞེས་པ་ནས། ཁྱད་པར་རྒྱུད་བཞི་ཐེམ་ཡིག་དང་། །གབ་པ་གསལ་བྱེད་ཐོ་
བྱང་དང་། །རྒྱུད་ཀྱི་ཁ་སྐོང་དཀར་ཆག་དང༌། ། རྒྱུད་ཀྱི་ཆ་ལག་གདམས་པ་
ཤེས། །ཞེས་སོགས་གསུངས་པས། རྒྱལ་པོའི་ཞལ་ནས། འབྲེལ་ཚད་དོན་
ལྡན་གཡུ་ཐོག་པ། །སྨན་བ་ཆེ་མཆོག་གཙོ་བོ་རྒྱལ། ། ཞེས་པ་ནས། རྒྱ་གར་
ཡུལ་ལ་ལན་གསུམ་བྱོན། །གནད་ཟབ་མན་ངག་དུ་མ་བླངས། །བོད་ཡུལ་མུན་
པ་སེལ་བར་མཛད། །ཁྱད་པར་གསོ་དཔྱད་བསྟན་པ་སྤེལ། །བཀའ་དྲིན་ཆེའོ་
གཡུ་ཐོག་པ། །ཞེས་གསུངས་ནས་དྭགས་ཀོང་ཁྱུང་གསུམ་གཡུ་ཐོག་པར་འབུལ་
གནང་མཛད། །
དགུང་ལོ་ཞེ་ལྔ་བཞེས་དུས་རྒྱུད་བཞི་གཏེར་ནས་སྤྱན་དྲངས། གསོ་
དཔྱད་ཀྱི་དཔེ་ཆ་མང་པོ་བརྩམས་པ་མཇུག་ཏུ་འཁོད་ཡོད། དགུང་ལོ་ང་ལྔ་ལ་
སློབ་མ་བདེ་བ་དཔལ་ཕྱག་ཕྱིར་ཁྲིད་ནས་ཀོང་པོ་སྨན་ལུང་དུ་བྱོན་པས་སློབ་མ་
སུམ་བརྒྱ་ཙམ་འདུ་བ་བྱུང་། དེ་རྣམས་ལ་རྒྱུད་བཞི་ཆ་ལག་ཁ་སྐོང་དང་་་་
བཅས་པ་གནང་བས་སྨན་པ་འབུམ་རམས་པ་བྱ་བ་ལྔ་བཅུ། སྨན་པ་རབ་
80



འབྱམས་པ་བྱ་བ་ལྔ་བཅུ། སྨན་པ་དཀའ་བཅུ་བ་བྱ་བ་བརྒྱ་ཙམ་བྱུང་སྟེ་
དགུང་ལོ་དྲུག་ཅུ་རེ་ལྔ་བར་བཞུགས་སོ། །
དེ་ནས་དར་རྩེ་མདོ་དང་། རི་བོ་རྩེ་ལྔ་སོགས་ལ་ཕེབས་ནས་འགྲོ་བ་
མང་པོའི་སྲོག་བསྐྱབས་ཤིང་ཕྱིར་འཁོར་ནས་དཔོན་སློབ་སྟོང་ཙམ་གྱིས་ཀོང་
པོའི་སྨན་ལུང་དུ་སྨན་གྱི་དགོན་པ་ལྟ་ན་སྡུག་ཅེས་བྱ་བ་ཕྱག་བཏབ་སྟེ་སྨན་པའི་
རིགས་སུ་གྱུར་པའི་བྱ་བྲལ་པ་ཐམས་ཅད་འཆད་ཉན་གྱིས་སྒྲོ་འདོགས་ཆོད་པ་
བྱུང་། དེ་མིན་སློབ་མའི་ནང་བྱ་ཡུལ་གྱི་མདའ་མི་སྨན་བཙུན་ཞེས་པ་བུད་
མེད་སྨན་པ་ཞིག་ཀྱང་ཡོད། དགུང་ལོ་གྱ་ལྔ་ལ་དཔོན་སློབ་རགས་བསྡུས་ཤིག་
ཙཱ་རིར་བྱོན། རྡོ་རྗེ་མཚོ་མོ་ཁབ་ཏུ་བཞེས་པས་རིམ་གྱིས་སྲས་འབུམ་སེང་
དང༌། དཔལ་འབུམ། དགའ་དགའ་གསུམ་འཁྲུངས། སྐུ་ཚེ་འདིར་རྒྱུ་
གར། རྒྱ་ནག་ཙམ་མ་ཟད་བོད་ཀྱི་ས་གནས་མང་པོར་ཕེབས། ཉེ་རིང་མེད་
པར་སྨན་སྦྱིན་གནང་། ཉིད་ཀྱི་ཞལ་ནས། ཁྱེད་རྣམས་རང་འདོད་ཁོག་
འགྲས་སེར་སྣ་ངན་གཡོ་བོར་ལ། བྱང་ཆུབ་སེམས་ཀྱིས་གཞི་བཟུང་། འགྲོ་
བ་ནད་པའི་དོན་དུ་གཉེར། མཐོ་གྲོགས་དང་ཁེ་ཚོང་མ་བྱེད། ངན་སློང་
མཐའ་ནས་སྐྱོངས། མི་ངོ་ཟས་ངོ་མ་ལྟ་བར་ནད་ལ་ཕན་པའི་སྨན་དཔྱད་
མཛོད། ཕྱོགས་ ཆ་ ཉེ་ རིང་ སྤོངས་ ལ་ ཀུན་ ལ་ ཁྱབ་ པའི་ སྨན་ པ་ མཛོད།
བདག་བཟུང་གི་གནས་མ་བརྟེན་པར་རྒྱལ་ཁམས་ཕྱོགས་མེད་འགྲིམས་ལ་ནད་
པ་ཕྱོགས་མེད་ལྟོས། ཆེ་བཙུན་གྱི་བླ་སྨན་མ་བྱེད་པར་སྤྲང་ལོང་བརྩེ་བས་
སྐྱོངས། ནག་ཆང་ཕྱོགས་སུ་མ་འདོད་པར་དཀར་གསུམ་ལྟོ་ལ་བསྟེན། རྟ་
དྲེལ་བཞོན་པ་སྤོངས་ལ་ནད་པའི་བྲན་དུ་རྒྱུགས། མི་ཤེས་ཤེས་པར་མ་རློམས་
རྒས་ཀྱང་སློབ་གཉེར་མཛོད། མི་སྲོག་ལ་ཚོད་ལེན་མ་བྱེད་མི་ཤེས་པ་ངོས་
ལོངས། སྒོ་གསུམ་ཆོས་ལ་འབད་ལ་ཕྱི་མའི་ལམ་སྣ་ཟུངས། ཞེས་སོགས་
སྨན་པའི་ཀུན་སྤྱོད་སྐོར་གྱི་ཞལ་གདམས་བསླབ་བྱ་བྱིན་རླབས་ཀྱི་མཚན་ཁ་་
འབར་པ་དུ་མ་གནང་། །



arg
གསོ་དཔྱད་སྐོར་གྱི་གསུང་རྩོམ་ནི་རིག་གནས་ཕྱི་ནང་ལ་ལེའུ་བརྒྱ་དང་སོ་
གསུམ་དང༌། སྡེ་སྐོར་ཕྱི་ནང་གསང་གསུམ་ལ་ལེའུ་ང་ལྔ། རིག་པའི་གནས་
མཆོག་བཅོ་བརྒྱད་འགྲེལ་པ་ཁ་སྐོང་དང་བཅས་པ། རྒྱུད་འགྲེལ་སྟོང་དང་རྩ་
གཅིག་ལ་ལེའུ་ཆིག་སྟོང་སུམ་བརྒྱ། མན་ངག་ཕན་བྱེད་དང་གནོད་བྱེད་་་་
གྲངས་ལས་འདས་པ། དམར་འདེད་ཀྱི་མན་ངག་ལ་ལེའུ་བརྒྱ་དང་དགུ་བཅུ།
ཕྲན་ཚེགས་མན་ངག་བསམ་གྱིས་མི་ཁྱབ། རོ་བཀྲ་འཕྲུལ་གྱི་མེ་ལོང་ལ་ལེའུ་
ཉེར་ལྔ། བྱང་ཁོག་གསང་དབྱེ་ལ་ལེའུ་བརྒྱད། ཐུར་དཔྱད་གནད་ཀྱི་ལྡེ་
མིག་ ལ་ ལེའུ་ སོ་ལྔ། མངོན་ ཤེས་ གནད་ཀྱི་འཁྲུལ་འཁོར་ལ་ལེའུ་བཅོ་ ལྔ།
གསང་ཐིག་རིན་ཆེན་སྒྲོན་མེ་ལ་ལེའུ་བཅོ་བརྒྱུད། ནག་རྩིས་འཁོར་འདས་
གཏན་འབེབས་ལ་ལེའུ་བརྒྱ་དང་ཉི་ཤུ། འབྲས་རྩིས་ལ་ལེའུ་ཉེར་ལྔ། སྐར་
རྩིས་རི་བོ་རྡུལ་འབེབས་ལ་ལེའུ་དྲུག་ཅུ། རྒྱུད་བཞིའི་ཐེམ་ཡིག་དང་། གབ་
པ་གསལ་བྱེད་ཐོ་བྱང་རྒྱུད་ཀྱི་ཁ་སྐོང་། དཀར་ཆག ཆ་ལག་མེ་བཙའ་མདོ་
ཆོད་ནག་པོ། གཏར་ཁ་ལག་ལེན་འཕྱུག་མེད། གྱེན་འདྲེན་ལྕགས་ཀྱུས་ཉ་
འཛིན། ཐུར་འབེབ་ རི་ བོ་ རྦབ་ སྒྲིལ། ཉམས་ ཡིག་ མཐོང་ བ་ དོན་ ལྡན།
འཁྲིད་ཡིག་བརྒྱ་དང་རྩ་གཅིག་ནད་པ་ལ་གཅེས་པ། སྲོག་འཚོ་དཔལ་སྐྱེད་ཀྱི་
གདམས་པ་སྨན་པ་ལ་གཅེས་པ། བསྐྲད་པ་ལྔ་ལྡན་གྱི་གདམས་པ་ལ་སོགས་པ་
གངས་ཅན་སྐྱེ་འགྲོའི་གསོས་སུ་སྨིན་པར་མཛད། །
མཐར་ དགུང་ ལོ་ བརྒྱ་ དང༌ ཉེར་ ལྔ་ བཞེས་ དུས་ གཡུ་ ཐོག་ ཆེན་ པོས།
མཁས་པ་གཡུ་ཐོག་མགོན་པོ་ང་། །བོད་ཡུལ་མུན་པའི་ནགས་ཁྲོད་དུ། ། གསོ་
དཔྱད་སྒྲོན་མེ་སྤར་ནས་ཡོད། །ཁྱད་པར་དཔལ་ལྡན་རྒྱུད་བཞི་ལ། ། གབ་དང་
འཁྲུག་པ་མ་གོ་བ། ། མུན་ཁུང་ཉི་མ་ལྟར་དུ་གསལ། ། ཞེས་པ་ནས་མཐར་སྐུ་
གཤེགས་ཁར། འགྲོ་བ་ནད་པ་བརྩེ་བས་སྐྱོངས། །དྲིན་བཟོ་མེད་པར་སྨན་
སྦྱིན་ཐོངས། ། ཚ་གྲང་མ་ལོག་བསིལ་དྲོད་སྡེབས། །ནད་རྟགས་ངོས་འཛིན་
མན་ངག་སློབས། ། མི་ངོ་ཟས་ངོ་མ་ལྟོས་ཤིང་། ། ཉེ་རིང་སྤངས་པས་ནད་པ་
82



བསྐོར། །ཁ་དྲག་ཆེ་འདོད་མ་བྱེད་པར། །དམན་ཆ་བཟུང་ལ་ནད་པ་བསྐོར། །
ཞེས་གསུངས་ཏེ་གཟུགས་སྐུ་ཆོས་དབྱིངས་སུ་ཐིམ་མོ། །
མཆན་འགྲེལ།
ཧུ་ལེན་དེབ་ཐེར་དམར་པོར་གྲགས་པའི་ཡང་གསལ་སྒྲོན་མེ་ལས། ས་གླང་ལོ་སློབ་
དཔོན་པདྨ་བོད་དུ་བྱོན་པའི་ལོ་ གསུམ་པ་མེ་ཡོས་ལ་བསམ་ཡས་ བཞེངས་པའི་འགོ་་་་
བཙུགས་ས་མོ་ཡོས་ཀྱི་བར་ལོ་བཅུ་གསུམ་ལ་ཚར་རོ། ལྕགས་ཡོས་ལ་གསོ་དཔྱད་པ་བྱུང་
པོ་གཡུ་ཐོག་སྔ་མ་ཡོན་ཏན་མགོན་པོའི་ཉི་ཤུ་རྩ་ལྔ་ཡིན་ཞེས་འཁོད་རུང་གཡུ་ཐོག་རྙིང་
མའི་རྣམ་ཐར་གཟི་བརྗིད་རིན་པོ་ཆེའི་གཏེར་མཛོད་ནང་འཁྲུངས་ལོ་ས་སྤྲེལ་ཡིན་པ་དང་།
སྨན་རྩིས་ཁང་གི་ལོ་ཐོའི་བསྟན་རྩིས་ལའང་ས་སྤྲེལ་འགོད་གནང་མཛད་འདུག་པ་ཁུངས་
ཆེ་བར་མངོན། །



བི་མ་ལ་མི་ཏྲ།
བི་མ་ལ་མི་ཏྲ་ནི་ལེགས་
སྦྱར་སྐད་དང༌། བོད་སྐད་ལ་
དྲི་མེད་བཤེས་གཉེན་ཞེས་སུ་་་་་
གྲགས་པ་དེའི་འཁྲུངས་ཡུལ་ནི།
རྒྱ་གར་ནུབ་ཕྱོགས་གླང་པོའི་་་་
སྒང་གི་གྲོང་ཁྱེར་ན་ཁྱིམ་བདག་
བདེ་ཆེན་འཁོར་ལོའི་སྲས་སུ་་་
བལྟམས། སློབ་དཔོན་ཤྲཱི་སིད་
ལ་སོགས་པ་བསྟེན་ཏེ་རིག་པའི་
གནས་བཅུ་ཕྲག་ལ་མཁས་ཤིང་།
རྫོགས་པ་ཆེན་པོའི་ཕྱི་ནང་་་་་་
གསང་བའི་ སྐོར་ ཐུགས་ ཉམས་ སུ་ བསྟར་ བས་ མཆོག་ གི་ དངོས་ གྲུབ་ བརྙེས།
གདུང་སྒྲུབ་ལས། འཁོར་འདས་ཐམས་ཅད་རིག་ན་སངས་རྒྱས་ཏེ། །མ་རིག་
འཁྲུལ་པའི་རྩོལ་བ་བྲལ་ནས་སངས། །གསེར་འགྱུར་རྩི་ལྟར་ཡེ་ཤེས་རང་གནས་
མཐོང་། །མཁས་པ་བི་མ་མི་ཏྲ། ཞེས་གསུངས་པ་ལྟར་དང་། དེ་བཞིན་
༧རྒྱལ་དབང་ལྔ་པའི་གསེར་གདུང་དཀར་ཆག་(ཤོག་གྲངས་ ༢༧༣ན་༦)ནང་
བསིལ་ལྡན་ཕན་བདེའི་མགྲོན་དུ་ཕེབས། རྗེ་བླ་མའི་ཡང་སྲིད་མངའ་བདག་
ཚངས་པ་ལྷའི་མེ་ཏོག་དང༌། སྲས་མུ་ནེ་བཙན་པོ་ཡབ་སྲས། ཉང་ཏིང་
84



བཟང་། བོ་རོ། སྐ་ཅོག་སོགས་མཐའ་ཡས་པ་སྨིན་པར་མཛད། འཇའ་
ལུས་རྡོ་རྗེའི་སྐུ་གྲུབ་པས་རྒྱ་ནག་རི་བོ་རྩེ་ལྔར་བྱོན་ཞིང་བསྐལ་པ་མ་སྟོངས་བར་
བཞུགས་ཤིང་། མི་ལོ་བརྒྱ་བརྒྱ་ན་སྤྲུལ་པ་རེས་འགྲོ་བའི་དོན་དུ་བོད་ལ་་་
འབྱོན་པར་གྲགས་པ་ཡོན་ཏན་གྱི་རིག་འཛིན་བི་མ་ལ་མི་ཏྲ་ཞེས་གསུངས་ལ།
རྒྱལ་པོ་བཀའ་ཐང་ནང༌། བོད་ཀྱི་རྒྱལ་པོ་ཁྲི་སྲོང་ལྡེའུ་བཙན་གྱིས། །
རྒྱ་གར་ཆོས་སྐྱོང་དྷརྨ་རཱ་ཛའི་དྲུང༌། ། ཡར་ཀླུངས་གཉགས་བན་ངྷ་ན་ཀུ་མཱ་
ར། །ལོ་ཙཱ་ཅོག་རོ་ཀླུ་ཡི་རྒྱལ་མཚན་དང་། ། ཨ་ཙརྨ་རིན་ཆེན་མཆོག་སྟེ་མི་
གསུམ་ལ། །གསེར་ཕྱེ་གླ་བའི་རླུད་བུ་གང་བརྫངས་ནས། ། དྭངས་མ་གསེར་
གྱིས་བྲིས་པའི་ཡི་གེ་ལ། །ཆོས་སྐྱོང་རྒྱལ་པོ་ཆེན་པོ་ཁྱོད་ལ་ནི། །སྐུ་ཡི་བླ་མཆོད་
མཁས་པ་པཎྜི་ཏ། །ལྔ་བརྒྱའི་ནང་ནས་ཀུན་གྱིས་བཀུར་བ་གཅིག །བདག་གི་
དྲུང་དུ་བོད་དུ་རྫོངས་པར་ཞུ། །ལོ་ཙཱ་གསུམ་གྱིས་རྒྱ་གར་ཡུལ་དུ་ཕྱིན། །རྒྱལ་
པོའི་སྤྱན་སྔར་གསེར་གྱི་བཀའ་ཤོག་གཏད། །གསེར་ཕྱེ་ཕུལ་ནས་སྔར་གྱི་ཞུ་བ་
བྱས། །དེ་ནས་ནངས་མོ་ཚ་བའི་གྲལ་དུ་ནི། ། རྒྱལ་པོས་བྱོན་ནས་བླ་མཆོད་ལྔ་
བརྒྱ་ལ། །དབུས་སུ་གསེར་གྱི་མཎྜལ་ཕུལ་ནས་ནི། །བདག་ལ་བོད་ཀྱི་རྒྱལ་པོ་
ཆེན་པོ་ཡིས། །གསེར་ཕྱེ་གླ་བའི་རླུད་བུ་གང་ཕུལ་ནས། །གསེར་གྱི་སྐྱེས་ལན་
མཁས་པ་པཎྜི་ཏ། །བོད་དུ་རྒྱལ་པོའི་སྤྱན་སྔར་ལྗོངས་ཤིག་གསུངས། ། ཁྱེད་
རྣམས་ནང་ནས་ཆེ་ཞིང་མཁས་ པ་ གཅིག་ ། བོད་ཀྱི་རྒྱལ་པོའི་སྤྱན་སྔར་་་་
གཤེགས་པར་ཞུ། །དེ་སྐད་རྒྱལ་པོས་བཀའ་གསལ་གསུངས་པ་དང་། །དབུས་
ན་བི་མ་མི་ཏྲ་བཞུགས་པ་ལ། །ཡར་གྱི་གྲལ་རིམ་མར་གྱི་གྲལ་རིམ་རྣམས། །
དབུས་ཀྱི་པཎ་ཆེན་བི་མ་མི་ཏྲ་ལ། ། ཞལ་ནས་མི་གསུངས་སྤྱན་ནི་རུབ་ཀྱིས་
གཟིགས། །དོན་ལ་སོང་ཞིག་བརྡ་ཡིས་བསྐུལ་བ་ལས། །བི་མ་མི་ཏྲས་བོརྡ་ཐིམ་
ལན་གསུམ་གསུངས། །གདན་འདྲེན་གསུམ་གྱིས་བརྡ་ཡི་སྐད་ཅིག་ལ། །གོ་
ལུགས་མ་གཅིག་བརྡ་སྐད་གསུམ་དུ་གོ ། གྲུ་བོ་དག་ལ་བརྟེན་པའི་མི། །སྐྱེས་
བུས་སྐྱ་བས་རྩོལ་ཕོད་ན། །གྲུས་ཀྱང་ཕ་རོལ་ཕྱིན་པར་འགྱུར། །གཅིག་གིས་དེ་



ལྟར་གོ་བའི་དུས། །གཅིག་གི་གོ་ལུགས་འདི་ལྟ་སྟེ། །གཞུ་མོ་དག་ལ་བརྟེན་པའི་
མདའ། །སྐྱེས་བུས་མཐེབ་མཛུབ་རྩོལ་ཕོད་ན། ། མདས་ཀྱང་འབེན་ངོར་ཕྱིན་
པར་འགྱུར། །གཅིག་གིས་དེ་ལྟར་གོ་བ་ལ། ། རིག་པ་དག་ལ་བརྟེན་པའི་མི། །
སྐྱེས་བུས་འདུ་ཤེས་བསྐྱེད་ཕོད་ན། །ལུས་ཀྱི་བུམ་པ་གར་འགྲིལ་བ། །སེམས་ཀྱི་
ཆུ་བོ་དེ་རུ་འབོ། །བོད་དུ་བྱོན་པར་ཞལ་ཀྱིས་བཞེས། ། གདན་འདྲེན་གསུམ་
གྱིས་གདན་དྲོངས་ཏེ། །བསམ་ཡས་མཐིལ་དུ་ཕྱག་ཕེབས་ནས། ། རྒྱལ་བློན་
འཁོར་དང་བཅས་པ་ཡིས། །འདོད་ཡོན་ལྔ་ཡིས་མཉེས་པར་མཛད། ། དགེ་
བའི་བཤེས་གཉེན་པཎྜི་ཏ། །ལྔ་བརྒྱས་དབང་བསྐུར་ཐོབ་པའོ། །ཞེས་དང༌། །
ཡང་དེ་ཉིད་ལས། །པཎྜི་ཏ་ཡི་དབང་བསྐུར་ཐོབ་པ་ནི། ། སློབ་དཔོན་
ཆེན་པོ་བི་མ་མི་ཏྲ་ཡིས། །ཡར་ཀླུངས་ཤེལ་རྫོང་པདྨ་བརྩེགས་པ་རུ། །བདུད་རྩི་
མཆོག་གི་དཀྱིལ་འཁོར་ཞལ་ཕྱེ་ནས། ། རྒྱལ་པོ་ཆེན་པོ་ཁྲི་སྲོང་ལྡེའུ་བཙན་་་་
དང་། །བནྡེ་ཛྷཱ་ན་ཀུ་མཱ་ར་གཉིས་ལ། །ཕྱི་ནང་གསང་བའི་དབང་རྣམས་རྫོགས་
པར་བསྐུར། །གསང་མཚན་ཚངས་པ་ལྷ་ཡི་མེ་ཏོག་དང་། ། ཛྷཱ་ན་དྲི་མེད་ཟླ་
ཤར་རྩལ་དུ་བཏགས། །ཞེས་ཁྲི་སྲོང་ལྡེའུ་བཙན་ལ་ཚངས་པ་ལྷའི་མེ་ཏོག་ཅེས་
པའི་མཚན་གསོལ་མཁན་པཎ་ཆེན་བི་མ་ལ་མི་ཏྲ་ཡིན། །
སྨན་དཔྱད་སྐོར་ལ་བི་མ་ལ་ཞེས་པ་སྙིང་རླུང་གི་སྨན་ཁྱད་དུ་འཕགས་པ་
དྲང་སྲོང་ཨར་བརྒྱུད་ནང་ཙན་དན་དཀར་དམར་དང་། སྲོ་ལོ་དཀར་པོ།
གུར་ ཀུམ་ བཞི་ མ་ གཏོགས་ དེ་མིན་ཕྱི་ རྒྱུད་ ཨར་ བརྒྱད་ དང་ མཚུངས་ པ་ དེ།
དགོང་དང་ཐོ་རེངས་ཆང་གིས་འཕུལ་ལ་བཏང་། །སྙིང་སྲོག་གཟེར་ནད་ཀུན་
གྱི་གཉེན་པོ་སྟེ། །འཕགས་ཡུལ་པཎ་ཆེན་བི་མ་མི་ཏྲའི་ལུགས། །ཞེས་གསུང་པ་
ལྟར་སྨན་སྦྱོར་ནུས་པ་ཕྱོགས་བསྡུས་ནང་དུའང་། རྒྱ་གར་བི་མ་མི་ཏྲ་ཡི། །
གསོ་བྱེད་བརྒྱད་ཁྲི་བཞི་སྟོང་ལས། །ཁྱད་པར་སྙིང་རླུང་བཅོས་ཐབས་ནི། །
ཞེས་སོགས་གསལ་བར་གཞིགས་ན་པཎ་ཆེན་བི་མ་ལ་མི་ཏྲ་ནི་གསོ་དཔྱད་ལ་
ཤིན་ཏུ་མཁས་པ་ཞིག་ཡིན་པ་སོམ་ཉི་མེད་དོ། །
86



གཏེར་སྟོན་རྡོར་འབུམ་ཆོས་ཀྱི་གྲགས་པ།
ན་
#
*
གཏེར་སྟོན་རྡོར་འབུམ་ཆོས་ཀྱི་་
གྲགས་ནི། སྤྲུལ་པའི་གཏེར་སྟོན་ཞེས་
མཚན་སྙན་ཡོངས་སུ་གྲགས་པའི་སྐྱེས་བུ་
དེས་ཨོ་རྒྱན་ཆེན་པོས་མངའ་བདག་ལ་
གདམས་པ་ཁོང་པའི་སྙིང་ངམ་ཡིད་་་་་
བཞིན་གྱི་ནོར་བུ་ལྟ་བུའི་དཔེ་དང་སྦྱར་
བའི་བདུད་རྩི་བུམ་ཆེན་གྱི་ཤོག་སེར་་་་
ཕལ་ཆེར་བྱང་སྤྲ་དུན་རྩེའི་རྟ་མགྲིན་་་
དྲེགས་པ་ཟིལ་གནོན་གྱི་ཐུགས་ཀ་ནས་
། སྤྱན་དྲངས་པ་དང་། ད་དུང་བདུད་
རྩི་བུམ་ཆེན་གྱི་ཁ་སྐོང་ཟུར་བཀོལ་དུ་སྦས་པ་འགའ་ཞིག་བྱམས་སྤྲིན་རྡོ་སྐུའི་
འོག་ནས་བཏོན་པ་དེ་ལ་ཕྱི་ལྟར་དཀར་ཆག་ཏུ་བསྟན་པ་རྩ་བ་མ་ཡིག་གི་སྐོར་
དང༌། ནང་བར་ཐེམས་ལྟར་བསྟན་པ་དགོངས་འགྲེལ་མདེའུ་ཐུང་སོགས་བུ་
ཡིག་གི་སྐོར། དཀར་ཆག་དང་། བར་ཐེམས་ལས་དངོས་སུ་མ་གསལ་བ་
ཐེམས་མེད་ཀྱི་སྐོར། དེ་དག་ཉམས་སུ་ལེན་པ་ལ་ཉེ་བར་མཁོ་བ་དགོངས་
གཏེར་གྱི་སྐོར་དང་བཞི་ཡོད་པ་ལས།
་དང་པོ་ཕྱི་ལྟར་དཀར་ཆག་ཏུ་བསྟན་པ་ལ་གཏེར་གཞུང་དཀར་ཆག་ཏུ།
གདམས་པ་བདུད་རྩིའི་བུམ་པ་ལ། །རྒྱུད་གསུམ་གྱད་ལྔ་སྲོག་གཏོར་གྱུད། །
87



གསང་མཛོད་འབྱེད་པའི་ལྡེ་མིག་ལྔ། ། མཁའ་འགྲོའི་གསང་བའི་སྙིང་ཁྲག་་་
གཅིག ། ཉེས་པ་ལྟར་འཆི་མེད་བདུད་རྩི་བུམ་པ་རྩ་རྒྱུད་གཞུང་ཡན་ལག་
བརྒྱད་པ་ལེའུ་བཅུའི་བདག་ཉིད་ཅན་སོགས་རྒྱུད་གསུམ་དང་། སྤྱོད་ལྔ་ཞེས་
སྣོད་རུང་དབང་གི་རྒྱུད་དང་། མ་ལས་ལྷག་པའི་བུའི་གྱུད། དེའི་ནང་གཙོ་
བོ་གཉན་རིམས་ཀྱི་ནད་བསྲུང་བ་དང་གསོ་བའི་ཐབས་རྣམ་པ་ལྔ། བྱིན་ལོག་
ལས་རྣམ་པར་རྒྱལ་བ་དང༌། གཟེར་ཐུང་ལས་རྣམ་པར་རྒྱལ་བ། ལྷོག་པ་
ལས་རྣམ་པར་རྒྱལ་བ། གག་པ་ལས་རྣམ་པར་རྒྱལ་བ། རྒྱུ་གགཟེར་ལས་
རྣམ་པར་རྒྱལ་བ། འབྲུམ་བུ་ལས་རྣམ་པར་རྒྱལ་བ། བེག་གེ་ལས་རྣམ་པར་
རྒྱལ་བ་ལ་སོགས་པ་རྣམས།
ཡང་གསང་སྦས་པ་མཛོད་ཀྱི་རྒྱུད་ལ། གཉན་རིམས་གདུག་པ་ཅན་
ཅོག་འགྱེལ་ནག་པོ་གསུམ་འདྲིལ་བཅོས་ཐབས་མདོར་བསྡུས་འཆོར་བ་མེད་
པའི་སྨན་དཔྱད་ལག་ལེན་བདུད་རྩི་བུམ་པའི་སྙིང་པོ་སྨན་གྱི་གཏོང་ཐབས་དང་
བཅས་པ་གསལ་བའི་སྒྲོན་མེ་ཞེས་པ། འཆི་མེད་གྲུབ་པ་སྲོག་གི་རྒྱུད་ནི། ཧ་
ལ་ ཅོག་ འགྱེལ་ ཞེས་ བྱ་ བའི་ བཅོས་ ཐབས་ རྒྱལ་ དབང་ པདྨའི་ མགུར་ ལས།
སྲོག་གཏེར་ཆེན་པོའི་སྦྱོར་བ་ཉེ་བའི་རྒྱུ་རྐྱེན་རྩ་ཆུ་མཐོང་བ་སྒྲ་གསང་རྟགས་
བཅས་དྲུག་གི་ངོས་འཛིན་འཕྲུལ་གྱི་མེ་ལོང་བཅོས་ཐབས་བསྡུ་བསད་སྦྱང་བ་
སྡོང༌ ཟླ་ བསད་ པ་ ཞེས་ བྱ་ བ། གསང་ བ་ སྙིང་ ཁྲག་ གདམས་ པའི་ རྒྱུད་ ལ།
རབ་གནས་བདུད་རྩི་སྨན་སྒྲུབ་སོགས་སྔོན་འགྲོ་དང༌། དངོས་གཞི་ཁྲོལ་བུ་ཕྱེ་
མ་རིལ་བུ་སོགས་དང༌། རྗེས་མར་གསོ་སྲུང་ཕན་ཡོད་དང་བཅས་པ། སྲོག་
གཏེར་གྱི་གྱད་ནི། ཇི་སྐད་དུ། ལོག་གནོན་སྲོག་གི་ཀ་ཆེན་འདི། །གུད་དུ་
བཀོལ་བའི་རྒྱུད་གཅིག་ཡིན། །ཞེས་པ་ལོག་གནོན་ཆིངས་ཀྱི་ཤོག་དྲིལ་མཁའ་
འགྲོའི་ལུང་བསྟན་ཡང་གསང་སྲོག་གི་ཀ་ཆེན་སུམ་འདྲིལ་ རྟ་ཞོན་འཇུག་ སྒོ་



འགྲིམས་གསང་གནས་ཡུལ་རྫོང་བསྲུང་རྟགས་གསོ་བ་འཆི་འཚོའི་བརྟག་རྗེས་
རྣམས་ཚང་བ་དང༌། བརྒྱུད་འཛིན་རེ་རེར་མཐར་ཐོན་པ་ཤོག་ཅེས་པའི་སྨོན་
ལམ་དང་བཅས་པ། གསང་མཛོད་འབྱེད་པའི་ལྡེ་མིག་ལ་ལྔ་ལས། ༡གསང་
མཛོད་སྒོ་འབྱེད། ༢ གཅེས་པ་བཅོ་བརྒྱད་དང་བསྔགས་པ་དགུའི་བསྡུས་དོན་
ཁོག་ འབུགས། ༣ལས་ ཀྱི་ མཐའ་ བསྒྱུར་ ཟུག་ གཟེར་ གཅོག་ པའི་ སྡེ་ མིག
༩ལུད་པ་འགྱུར་དུ་མ་འདོད་ན་འཕྲུལ་འཁོར་ཆེ་མོའི་སྦྱོར་བ་གདམས་པ་གནད་
ཀྱི་ཡིག་ཆུང་གསང་སྒོ་འབྱེད་པའི་ལྡེ་མིག ༥འཁོར་ལོའི་ལྡེ་མིག་གནད་ཀྱི་
ཉིང་ཁུ་བཅས། མཁའ་འགྲོ་གསང་བའི་སྙིང་ཁྲག་ཅེས་པར། གླེང་གཞི་རྒྱུ་
རྐྱེན་དབྱེ་བ་བརྟག་བཅོས་སོགས་ལེའུ་བཅུ་གཉིས་ཀྱི་བསྡོམས་དང་བཅས་པ་
དང་། དེའི་ཞར་བྱུང་མཁའ་འགྲོའི་སྙིང་ཁྲག་དྲུག་ཤིན་ཏུ་གཅེས་པའི་ཡང་
སྙིང་ལྡེ་མིག་རྣམས།
ཡན་ལག་ནི། ཡང་གསང་སྦས་པའི་མཛོད་ཆེན་ལ། །དཔའ་བོ་གྱུད་ཀྱི་
རལ་སྐོར་ཡོད། །ཅེས་གོང་དུ་བསྟན་པའི་རྒྱུད་ལྔའི་ནང་ཚན་གསུམ་པའི་ཡན་
ལག་ལོག་གནོན་སྤྱོད་ཀྱི་སྦྱོར་བ་ཞེས་པ་རླུང་མཁྲིས་བད་ཀན་ཁྲག་གྲང་བ་སྲིན་
བུ་འདུས་པ་སོགས་ཀྱི་གཉེན་པོའི་སྐོར་དང་། ལག་ལེན་བདུད་རྩིའི་ཕྲེང་བ་
གྱུད་ལྔའི་ནང་ཚན་བཞི་པའི་ཆ་ལག་ཏུ་ཧ་ལ་ཅོག་འགྱེལ་བཅོས་ ཐབས་ཆིག་
བརྒྱུད་ ཐབས་ཤེས་ གསུམ། དཔའ་བོ་བཞི། ཁྱུང་ལྔ། དཀར་པོ་དྲུག
གི་ཝང་བདུན། དྲི་ལྡན་བརྒྱུད། སེར་པོ་དགུ་སྦྱོར། སྤྱི་དོན་བརྒྱད་ཀྱི་
མཐར་ཐུག་པ་བདུད་རྩིའི་རིལ་བུའི་ཕྲེང་བ་མཁར་ཆེན་བཟའ་ལ་གདམས་པ་
འདི་ཡན་གྱིས་མ་ཡིག་དཀར་ཆག་གི་རིམ་པ་རྣམས་རྫོགས། །
གཉིས་པ་ནང་བར་ཐེམས་ལྟར་བསྟན་པ་དགོངས་འགྲེལ་མདེ་ཐུང་སོགས་
བུ་ཡིག་གི་སྐོར་ལ། སྤྱི་དང་ཁྱད་པར་གཉིས་ཀྱི་ནང་མདེ་ཐུང་དགུ་ཡོད་པའི་
89



དང་པོ་ནང་དུ་ཟུག་གུ་གཟུད་པའི་མདེ་ཐུང་། གཉིས་པ་ཕུར་མས་བསྲུང་བའི་
མདེ་ཐུང་། གསུམ་པ་བྱུགས་པས་གསོ་བའི་མདེ་ཐུང་། བཞི་པ་ཀླད་གཟེར་
རྟགས་ བཅོས་ཀྱི་ མདེ་ ཐུང་། ལྔ་ པ་ སྟོད་ བབས་ གཟེར་ཐུང་ གི་ མདེ་ ཐུང་།
དྲུག་པ་སྨད་བབས་རྒྱུ་གཟེར་རྒྱུ་ནད་བཅོས་པའི་མདེ་ཐུང་། བདུན་པ་གག་
པའི་བཅོས་ཐབས་ཀྱི་མདེ་ཐུང་། བརྒྱད་པ་ལྷོག་པ་བཅོས་ཐབས་ཀྱི་མདེ་ཐུང་།
དགུ་པ་བསྲུང་བའི་མདེ་ཐུང་། གཞན་ཡང་ཆམ་པ་དང༌། རྒྱ་ནད་རྒྱུ་གཟེར།
བྱིན་ཆུང༌། རྒྱུ་ནད་མིག་སེར། ས་ནད་གག་ལྷོག འབྲུམ་ནག་གི་མདེ་
ཐུང་སོགས་དང་། འཛུམ་ཁ་རྩེག་ཅེས་པའི་བརྟག་ཐབས་སོགས་ཨོ་རྒྱན་ཆེན་
པོས་མངའ་བདག་ལ་གདམས་པ་རྣམས། །
གསུམ་པ་དཀར་ཆག་བར་ཐེམས་ལས་དངོས་སུ་མ་གསལ་བ་ཐེམས་མེད་
སྐོར་ལ། ལུས་སྲོག་བསྲུང་བའི་གོ་ཆ་ཆིག་རྐྱ་འཁོར་ལོའི་རྒྱུད་སོགས་སྣ་ཚོགས་
དང༌། དོན་ ཏིག་ ཤོག་ དྲིལ་ བཅུ་ གསུམ་ བདུད་ རྩི་ བུམ་ པའི་ སྙིང་ པོ་ ལ།།
༡ལྷོག་པ་ཁོག་གསོད་ཀྱི་ཤོག་དྲིལ། བྷ གཉན་ཚད་འཇོམས་པའི་ཤོག་དྲིལ།
༣གག་ པ་ སྐྱུགས་ འདྲེན་ གྱི་ ཤོག་དྲིལ། ༩ མིད་ འཆུས་ སེལ་ བའི་ ཤོག་ དྲིལ།
༥དམར་ བཤལ་ གསོ་ བའི་ ཤོག་ དྲིལ། ༦བྱིན་ ལོག་ གསོ་ བའི་ ཤོག་ དྲིལ།
༧དངུལ་ཆུས་ལྷོག་པ་གསོ་བའི་ཤོག་དྲིལ། ༨ སྟོད་གཟེར་གློ་ཚད་འཇོམས་
པའི་ཤོག་དྲིལ། ༸དཔའ་བོ་སྐྱ་འདེད་ཀྱིས་གག་ལྷོག་འཇོམས་པའི་ཤོག་དྲིལ།
༡༠གཞན་གྱིས་བཅོས་ཉེས་པ་ལ་སྦྱོང་གི་ཤོག་དྲིལ། ༡༡ལྷོག་པ་དངོས་སུ་
བསད་པའི་ལོག་གནོན་གྱི་ཤོག་དྲིལ། ༡༢ གཉན་ནད་མ་ལུས་པ་སེལ་བའི་
འཁྲུད་པ་བདུད་རྩི་ཆུ་རྒྱུན། ༡༣ རང་བསྲུང་དང་སྦྱོང་གི་ཞལ་ཤེས། སྨན་
གྱི་ཕྱག་ཚད་སོགས་ལག་ཏུ་བླངས་པའི་ཤོག་དྲིལ་བཅས་སོ། །
བཞི་པ་དེ་དག་ཉམས་སུ་ལེན་པ་ལ་ཉེ་བར་མཁོ་བ་དགོངས་གཏེར་ཆོས་
90



རྒྱལ་བཀྲ་ཤིས་སྟོབས་རྒྱལ་གྱིས་ལེགས་བསྒྲིག་མཛད་པ་དང་། སྤྲུལ་སྐུ་དམ་པ་
དམར་པོ་སྦ་གྲོ་བཅས་ཀྱིས་བྲག་སེངྒེའི་ཁོག་པ་འདྲ་བའི་ཕ་བོང་སྡིག་རུ་ཅན་གྱི་
རྩ་བ་ནས་སྤྱན་དྲངས་པའི་དངོས་གྲུབ་ཀུན་གྱི་རྩ་བ་བདུད་རྩི་ཆེན་པོའི་བཅུད་
ལེན་སྐོར་སོགས་སྔར་གུ་རུ་རིན་པོ་ཆེས་མཛད་པའི་མཐའ་ཅན་རྣམས་གཉན་
རིམས་ཀུན་ལ་ཐུན་མོང་མ་ཡིན་པའི་ཟབ་ཁྱད་ཀྱི་ཕན་ནུས་ཡོད་པར་བརྟེན།
སྡེ་སྲིད་སངས་རྒྱས་རྒྱ་མཚོ་མཆོག་ནས་མན་ངག་ལྷན་ཐབས་གསར་དུ་རྩོམ་སྒྲིག་
མཛད་སྐབས་དེ་དག་གི་ལེགས་ཆ་མཐའ་དག་བསྡུ་ལེན་མཛད་དེ་གཉན་རིམས་
བཅོ་བརྒྱད་ཀྱི་ལེའུ་ཁ་སྐོང་གནང་བ་རྣམས་ཤིན་ཏུ་ཁུངས་ལྡན་ཡིན་པ་ཡང་རྩ་
བ་གོང་གསལ་གཏེར་གཞུང་རྣམས་གཞིར་བཟུང་བས་ཡིན་པ་གསལ་པོར་་་
མངོན། ཡང་གཏེར་སྟོན་བརྒྱ་རྩའི་རྣམ་ཐར་རིན་ཆེན་བཻཌཱུརྱའི་ཕྲེང་བ་(ཤོག་
གྲངས2༧བ་༩ )ལས། རྡོར་འབུམ་ཆོས་ཀྱི་གྲགས་པ་ནི། མར་པ་དང་
དུས་མཚུངས་སུ་ཡུལ་མངའ་རིས་སུ་འཁྲུངས། ཡབ་ཡུམ་འབྱོར་པ་དང་ལྡན་
པས་གསེར་གྱི་རྡོ་རྗེ་གཅོད་པ་དང་། རྒྱས་པ་འབུམ་བཞེངས་པའི་དུས་སུ་སྐུ་
འཁྲུངས་པས་མཚན་རྡོ་རྗེ་འབུམ་དུ་བཏགས། རབ་ཏུ་བྱུང་བའི་མཚན་ཆོས་
ཀྱི་གྲགས་པ། གཏེར་ལུང་ལས། འོད་ཀོར་རྨ་བྱའི་མདོངས་མཐའ་ཅན་ཞེས་
གསུངས་པ་ནི་དཔྲལ་བར་ཐིག་ལེ་རྨ་བྱའི་མདོངས་ལྟ་བུ་ཡོད་པས་དེ་ལྟར་གྲགས།
འདིས་བྱང་མཐའ་འདུལ་ཕྲ་རྩེའི་གཙུག་ལག་ཁང་གི་རྟ་མགྲིན་དྲེགས་པ་ཟིལ་
གནོན་གྱི་ཐུགས་ཀ་ནས་གསོ་དཔྱད་བདུད་རྩི་བུམ་ཆེན་གྱི་རྩ་བ་དང་། བྱམས་
སྤྲིན་རྡོ་སྐུའི་འོག་ནས་ཁ་སྐོང་ཟུར་བཀོལ་འགའ་ཞིག་དང༌། : གུར་ཆུང་མགོན་
པོའི་ཐུགས་ཀ་ནས་བདུད་རྩི་བུམ་ཆུང་གི་སྐོར་རྣམས་སྤྱན་དྲངས་པའི་དབང་
ལུང་ཕྱག་བཞེས་ཀྱི་རྒྱུན་མ་ཉམས་པ་དེང་སང་བར་བཞུགས་པས་གངས་ཅན་
ཕན་བདེའི་རྩ་ལག་བླ་ན་མེད་པར་གྲུབ་བོ་ཞེས་གསུངས་སོ། ། ན་
91



ཇོ་བོ་རྗེ་དཔལ་ལྡན་ཨ་ཏི་ཤ།
ཇོ་ བོ་ རྗེ་ དཔལ་ ཨ་ ཏི་ ཤ་ ནི།
རྒྱ་གར་ ཤར་ཕྱོགས་བྷངྒ་ལ་@ ཞེས་་་
པར་ཟ་ཧོར་གྱི་རྒྱལ་པོ་དགེ་བ་དཔལ་
དང་། ཡུམ་དཔལ་མོ་འོད་ཟེར་་་་་
གཉིས་ཀྱི་སྲས་སུ་བོད་ཆུ་རྟ (སྤྱི་ལོ་་
1982)ལོར་སྐུ་འཁྲུངས། དགུང་ལོ་
ཉེར་དགུའི་བར་སྒྱུ་རྩལ་དང༌། སྒྲ་
ཚད་ སོགས་ ལ་ མཁས་ པར་ སྦྱངས།
ཡབ་ཡུམ་གྱིས་ཇོ་བོ་རྗེས་རྒྱལ་སྲིད་བསྐྱང་ཕྱིར་སྐྱེད་མོས་ཚལ་ཡིད་དུ་འོང་བའི་
ཁྲོད་དུ་བུ་མོ་མཛེས་མ་མང་པོས་མཐའ་བསྐོར་བ་སོགས་འདི་སྣང་སྲིད་པའི་ཕུན་
ཚོགས་ལ་ལོངས་སུ་སྤྱོད་པའི་ཐབས་ཤེས་ཅི་འདྲ་གནང་རུང་ཞེན་ཆགས་སྤངས་
ཏེ་ཚངས་སྤྱོད་བརྟུལ་ཞུགས་ཀྱི་སྤྱོད་པ་ཁོ་ན་ཐུགས་ལ་དགོངས་ཏེ། མཐར་རྒྱ་
གར་རྡོ་རྗེ་གདན་དུ་ཕེབས་ནས་ཕྱི་ནང་གི་རིག་གནས་དང༌། མདོ་སྔགས་ཀྱི་
གཞུང་མང་པོར་ཐོས་བསམ་གྱིས་གསེར་གླིང་པ་ལ་སོགས་བླ་མ་སུམ་ཅུ་སོ་བཞི་
ཙམ་གྱི་ཞབས་ལ་གཏུགས་པས་པཎྜི་ཏའི་མཚན་སྙན་ཐོབ། དེ་རྗེས་མངའ་
རིས་ཀྱི་ཆོས་རྒྱལ་ལྷ་བླ་མ་ཡེ་ཤེས་འོད་ཀྱིས་གསེར་མང་པོའི་འབུལ་བ་དང་་
བཅས་ལོ་ཙཱ་བ་རྒྱ་བརྩོན་འགྲུས་སེངྒེ་མངགས་ཏེ་བོད་དུ་ཇོ་བོ་རྗེ་གདན་འདྲེན་
པར་བཏང་རུང་གདན་མ་འདྲོངས། སླར་ཡང་ནག་ཚོ་ལོ་ཙཱ་བ་ཇོ་བོ་རྗེ་གདན་
92



འདྲེན་དུ་ཕེབས་སྐབས་རྒྱ་གར་གྱི་རྒྱལ་པོ་དང་། བི་ཀཱ་མ་ཤཱི་ལའི་གཙུག་ལག་
ཁང་གི་མཁན་པོ་བཅས་པས་ཇོ་བོ་རྗེ་བོད་དུ་ལོ་གསུམ་བཞུགས་ཆོག་པའི་གནང་
བ་ཐོབ་སྟེ། དགུང་ལོ་ལྔ་བཅུ་ང་དགུ་རབ་བྱུང་དང་པོའི་ལྕགས་འབྲུག(སྤྱི་ལོ་
1040)ལོར་ བལ་ ཡུལ་ བརྒྱུད་ མངའ་རིས་ དང༌། དེ་ ནས་ དབུས་གཙང་།
བསམ་ཡས། ཡར་ལུང་། སྙེ་ཐང་བཅས་སུ་ཕེབས། །
ལོ་ངོ་བཅུ་བདུན་རིང་དམ་ཆོས་གསུངས་ པ་དང་། བསྟན་བཅོས་་་་་
བརྩམས་པ། རྒྱལ་བའི་བཀའ་བསྒྱུར་པ་སོགས་བསྟན་འགྲོའི་དོན་རྒྱ་ཆེན་པོ་
མཛད། སྨན་དཔྱད་སྐོར་ཇོ་བོའི་ལམ་ཡིག་རྙིང་པ་ཁ་ཅིག་ལས། ཇོ་བོ་བོད་
དུ་བྱོན་དུས་བོད་ན་སྨན་མེད་པས་ངའི་སྨན་དཔྱད་འདི་ནུབ་འགྲོ་དགོངས་པ་
དང༌། བོད་དུ་ཕེབས་རྗེས་སྒྲོལ་མས་ནེ་ཙོར་སྤྲུལ་ཏེ་སྨན་གཟིགས་སུ་གཤེགས་
སུ་གསུངས་ནས། བོད་ཀྱི་རི་ཀླུངས་བསྟན་པས་རྒྱ་གར་གྱི་སྨན་ཀུན་ལ་བོད་ན་
ཚབ་རེ་འདུག ལྷག་པར་བོད་ཀྱི་སྨན་ནུས་པ་ཆེ་བར་འདུག་ཅེས་གསུངས་
པའི་སྐོར་དང་། སྙེ་ཐང་དུ་ཡན་ལག་བརྒྱད་པ་འཆད་ཉན་མཛད་སྐབས་བྲག་
རྒྱབ་ཀྱི་སྨན་པ་ཁ་ཤས་ཀྱིས་ཞུས་པས་ཁོང་རྣམས་རྗེས་སུ་མཁས་པར་གྱུར། དེ་
དག་གི་ཟིན་བྲིས་གཡུ་ཐོག་གསར་མ་ཡོན་ཏན་མགོན་པོའི་ཕྱག་ཏུ་བྱུང་བས་ཇོ་
བོའི་སྨན་བརྒྱུད་ཡིན་ཞེས་པ་དང་། དེ་མིན་ཤ་སྦྱོར་དར་ཡ་ཀན་དང་མགོ་
དཔྱད་དྲ་བ་སྡོམ་པ་བཅས་ནག་ཚོ་ལོ་ཙཱ་བ་དང་ལྷན་དུ་བསྒྱུར་གནང་མཛད་པ་
སོགས་ཇོ་བོ་རྗེས་བོད་ཀྱི་གསོ་རིག་ཡར་རྒྱས་འགྲོ་བར་མཛད་རྗེས་རླབས་པོ་ཆེ་
འཇོག་གནང་མཛད། །
སློབ་མའི་གཙོ་བོར་འབྲོམ་སྟོན་རྒྱལ་བའི་འབྱུང་གནས་དང་། རྔོག་ལོ་
ཙཱ་བ། འགོས་ལོ་ཙཱ་བ་སོགས་མང་དག་བྱུང་ཡོད། ཇོ་བོ་དགུང་ལོ་བདུན་ཅུ་
གསུམ་ལ་སྙེ་ཐང་ར་མོ་ཆེར་སྐུ་གཤེགས་སོ། །
93



མཆན་འགྲེལ།
བྷངྒ་ལ་ཞེས་པ་སྔོན་དུས་རྒྱ་གར་གྱི་ཡུལ་མིང་། ད་ལྟ་བྷངྒ་ལ་རྒྱལ་ཁབ་ཅེས་པ་དེ་ཡིན།
ཇོ་བསྟོད་ནང་ཕུན་སུམ་ཚོགས་པ་བྷངྒ་ལ་ཡི་ཡུལ། །ཆོ་རིགས་བཙུན་པ་ཟ་ཧོར་རྒྱལ་
པོའི་རིགས། །བྱང་ཆུབ་སེམས་དཔའ་ཞི་འཚོ་འཁྲུངས་པའི་བརྒྱུད། །མར་མེ་མཛད་
དཔལ་ཞབས་ལ་གསོལ་བ་འདེབས། །ཞེས་མཁན་ཆེན་ཞི་བ་འཚོ་དང་། ཇོ་བོ་རྗེའི་
འཁྲུངས་ཡུལ་གནའ་དུས་དམ་པའི་ཆོས་དང༌། རིག་གནས་སོགས་དར་ཁྱབ་ཤིན་ཏུ་
ཆེ་བའི་ཡུལ་ཁྱད་དུ་འཕགས་པ་ཞིག་ཡིན་ནོ། ། །



ལོ་ཆེན་རིན་ཆེན་བཟང་པོ།
གས
ལོ་ཆེན་རིན་ཆེན་བཟང་པོ་་་་
ཞེས་པ་ནི། (སྤྱི་ལོ་958) བོད་ས་
རྟ་ལོར་མངའ་རིས་གུ་གེའི་ཆ་སྙུང་
ཝཾ་ རཏཱ་ ཞེས་ པར་ སྐུ་ འཁྲུངས།
དགུང་ལོ་ཆུང་དུས་ནས་མཛད་པ་ངོ༌
མཚར་ཆེ་ཞིང༌། ཤེས་རབ་དང་་་་
བརྩོན་འགྲུས་ཕུན་སུམ་ཚོགས་པས་
མངའ་རིས་ རྒྱལ་བརྒྱུད་ལྷ་བླ་མ་ཡེ་་་
ཤེས་འོད་ཀྱིས་བོད་ཕྲུག་བློ་རྣོ་བ་ཉི་ཤུ་
རྩ་བདུན་ རྒྱ་ གར་ དུ་ སློབ་ གཉེར་ བྱེད་ པར་ མངགས་ པའི་ གྲས་ སུ་ ཚུད།
འཕགས་ཡུལ་དང་། ཁ་ཆེར་ལོ་ངོ་བཅུ་ཙམ་བཞུགས། ཇོ་བོ་ནཱ་རོ་ཏ་པ་
སོགས་པཎྜི་ཏ་བདུན་ཅུ་རྩ་ལྔ་བསྟེན་པས་གསུང་རབ་རྒྱ་མཚོའི་ཕ་རོལ་དུ་སོན་
ཞིང་། བསྟན་པ་ཕྱི་དར་ལ་སྐད་གཉིས་སྨྲ་བའི་དབང་ཕྱུག་དམ་པར་གྱུར་ཏེ་
བོད་ལ་ཕྱིར་ཕེབས། ལྷ་བླ་མ་ཡེ་ཤེས་འོད་ཀྱིས་མཐུན་རྐྱེན་སྦྱར་ཏེ་གསང་
སྔགས་ཀྱི་གཞུང་དང༌། བཀའ་བསྟན་བཅོས་མཐའ་ཡས་པ་བསྒྱུར། ལྷག་
པར་ཁ་ཆེ་པཎྜི་ཏ་ཛ་ན་དྷ་ལ་ལ་གསེར་སྲང་བརྒྱ་ཕུལ་ཏེ་སློབ་དཔོན་དཔའ་བོས་
མཛད་པའི་ཡན་ལག་བརྒྱད་པའི་སྙིང་པོ་བསྡུས་པ་དང༌། དེའི་ཚིག་དོན་རྒྱུས་
པར་འགྲེལ་པ་ཟླ་ཟེར་ཞེས་པ་ཁ་ཆེ་པཎ་ཆེན་ཟླ་བ་མངོན་དགས་མཛད་པ་



གཉིས་ལེགས་པར་བསྒྱུར་ཏེ་གཏན་ལ་ཕབ་ནས་བོད་ཡུལ་ཀུན་ཏུ་དར་རྒྱས་ཆེ།
ལོ་ཆེན་དེ་ཉིད་ལ་གསོ་རིག་གི་བརྒྱུད་པ་འཛིན་པའི་སློབ་མ་མང་དུ་བྱུང་
བ་ལས་གྲགས་ཆེ་བ་ནི། མྱང་འདས་སེངྒེ་སྒྲ། ཤཀ་ཁྲི་ཡེ་ཤེས་འབྱུང་གནས།
ཨོང་སྨན་ཨ་ནེ། མང་མོ་སྨན་ཚུན་བཅས་ལ་སྤུ་རངས་ཀྱི་སྨན་པ་མི་བཞིར་
གྲགས། དེའི་ནང་ནས་མང་མོ་སྨན་ཚུན་མཁས་ཤིང་འཕྲིན་ལས་ཆེ་བས་་་
དབུས་གཙང་གི་སྨན་པ་ཕལ་ཆེར་གྱིས་མཇལ། ཆེ་རྗེ་ཏི་པང་ལ་གཞུང་དང་ཟླ་
ཟེར་རྫོགས་པར་གནང་། དེ་རྗེས་ཆེ་རྗེ་ཏི་པང་གིས་རང་སྲས་བྱང་ཆུབ་འོད།
ཨུ་ལང་བཀྲ་ཤིས་མཁར། དགྲ་ལས་རྒྱལ་པོ་གསུམ་ལ་སླར་ཡང་སྤེལ། སྲས་
བར་པ་ཨུ་ལང་ཞེས་པ་གཞུང་ལག་ལེན་ཀུན་ལ་མཁས་པས་འཚོ་བྱེད་གཞོན་
ནུའི་༧ སྤྲུལ་པ་ཡིན་པར་བྱེད། དེས་གཅེན་གྱི་སྲས་ཇོ་བཀྲ་དང་། གཡུང་དྲུང་།
ཇོ་བཙན། རང་སྲས་ཟླ་བ་དང༌། སྙིང་པོ། གཅུང་སྲས་འབྲོང་ཚ་དང་
དྲུག་ལ་གསུངས། དེ་དག་གིས་རྟག་རྟོག་རྒྱལ། ཇོ་འཕན། ཇོ་ནག་གསུམ་
ལ་བཤད། དེའི་སྔ་མ་རྟག་རྟོག་རྒྱལ་གྲགས་པ་ཆེ་བ་བྱུང་། བར་པ་ཇོ་འཕན་
ལུང་རྒྱུད་ལ་མཁས། མཐའ་མ་ཇོ་ནག་གདམས་ངག་ལག་ལེན་འཛོམས་པར་
གྲགས། སློབ་བརྒྱུད་འཛིན་པ་ཆེ་རྗེ་ཞང་སྟོན་ཞིག་པོའམ་ཐུགས་རྗེ་ཁྲི་འོད་
ཅེས་པ་སྨན་དཔྱད་མཐར་ཕྱིན་པ་ཞིག་བྱུང༌། དེས་ཁོག་འབུགས་རྒྱལ་མཚན་
རྩེར་འབར་སོགས་བརྩམས་པ་གོང་གསལ་ལྟར་དང་། སློབ་མ་བདེ་བ་དཔལ་
སོགས་དུ་མ་བྱུང༌། དེའི་ནང་ནས་གཙང་སྟོད་དར་མ་མགོན་པོས་སློབ་མའི་
དོན་དུ་ཟིན་ཏིག་དང་། བུའི་དོན་དུ་ཡང་ཏིག་བརྩམས་ནས་ལོ་ཆེན་རིན་ཆེན་
བཟང་པོའི་སྨན་རྒྱུན་དར་རྒྱས་སུ་གཏོང་བར་མཛད། །
གོང་གསལ་ལོ་ཆེན་རིན་ཆེན་བཟང་པོས་བསྒྱུར་གནང་མཛད་པའི་སློབ་
དཔོན་དཔའ་བོའི་ཡན་ལག་བརྒྱད་པ་དང་། འགྲེལ་པ་ཟླ་ཟེར། རྟ་དཔྱད་
ཤཱ་ལི་ཧོ་ཏྲ་བཅས་བོད་ཀྱི་བསྟན་འགྱུར་ནང་བཀོད་ཡོད། དེའི་ཕྱིར་ཀོང་སྤྲུལ་
96



རིན་པོ་ཆེའི་ཤེས་བྱ་ཀུན་ཁྱབ་མཛོད་ནང་། ཕྱི་དར་རྒྱ་གཞུང་སྔ་རྗེས་བསྒྱུར་
མང་ཡང༌། ། རིན་ཆེན་བཟང་པོས་བརྒྱུད་པ་སྤེལ་བ་ལས། སྤུ་ཧྲེང་སྨན་པ་
བཞི་ལས་ལེགས་བརྒྱུད་དེ། ། ཞང་ཞིག་དར་མགོན་གཡུ་ཐོག་པ་ལ་སོགས། །
བོད་ཀྱི་གཞན་ཕན་ཅན་རྣམས་ཐོག་མར་གྱེས། །ཞེས་གཡུ་ཐོག་གསར་མ་ཡོན་
ཏན་མགོན་པོའང་ལོ་ཆེན་འདིའི་སློབ་བརྒྱུད་ཡིན་པར་གསུངས། ལྷག་པར་
ལོ་རྒྱུས་ཐོག་བོད་གངས་ཅན་ལྗོངས་སུ་གསོ་བ་རིག་པའི་མཛད་རྗེས་ཆེ་བ་དར་
བྱེད་ལྔ་བཅུ་རྩ་བརྒྱད་བགྲངས་སྐབས། ལོ་ཆེན་ རིན་བཟང་བརྒྱད་པའི་་༌་
བཤད་སྲོལ་དར། ཞེས་པ་དང༌། དེ་བཞིན་ལོ་ཆེན་རིན་ཆེན་བཟང་པོ་ལ་
སྨན་པ་དགེ་བའི་བཤེས་གཉེན་གྱི་མཚན་གྱི་རྣམ་གྲངས་བརྗོད་དུས། པཎྜི་ཏ་
ལྟར་མཁས་པ་གཅིག་ཅེས་པའི་མཚན་སྙན་ཡོད། དགུང་ལོ་དགུ་བཅུ་གོ་་་
བརྒྱུད་ལ་སྐུ་གཤེགས་སོ། །
མཆན་འགྲེལ།
@གུ་གེ་ཞེས་པ་ནི། རྦ་བཞེད་ནང་ཞང་ཞུང་བོན་གྱི་ས་རྟགས་ལ། སྟོད་གངས་དཀར་
ཏི་སེའི་གནས་མཆོག་འདིར། སྤུ་རངས་གངས་ཀྱིས་བསྐོར་དང་གཅིག །མང་ཡུལ་
ཆབ་ཀྱིས་བསྐོར་དང་གཉིས། །གུ་གེ་གཡའ་ཡིས་བསྐོར་དང་གསུམ། །བསྐོར་གསུམ་
ཡོད་པས་རྫིང་བུ་འདྲ། །བོན་མངའ་འབངས་ཀྱི་རིས་སུ་གཏོགས་པ་ལ། །སྟོད་མངའ་
རིས་བསྐོར་གསུམ་གྲགས་པ་ཡིན། ཞེས་པ་ད་ལྟ་རྩ་མདའ་རྫོང་གི་ཁོངས་སུ་ཡོད་སྐད།
(ིའཚོ་བྱེད་གཞོན་ནུ་ནི། འཕགས་ཡུལ་གྱི་སྨན་པ་ཤིན་ཏུ་མཁས་པ་སྐད་གྲགས་ཅན་
དེའི་མཚན་ཡིན། ལོ་རྒྱུས་འགའ་ཤས་ནང་གཞོན་ནུས་གསོས་ཞེས་སུ་གྲགས། སྡེ་
སྲིད་ཁོག་འབུགས་ནང་རྒྱལ་པོ་གཟུགས་ཅན་སྙིང་པོས་ཚོང་དཔོན་གྱི་ཆུང་མ་དང་
དགའ་མགུར་སྤྱད་པ་ལས་འཚོ་བྱེད་གཞོན་ནུ་འཁྲུངས་ཤིང༌། ཚོང་དཔོན་གྱི་ཆུང་
མས་རང་ལ་བྱུང་པའི་བུ་དེ་རྒྱལ་པོ་གཟུགས་ཅན་སྙིང་པོའི་མངག་གཏམ་བཞིན་སོར་
གདུབ་ཀྱི་རྒྱུ་མགུལ་དུ་བཏགས། སེང་རས་ཀྱིས་དཀྲིས་ཏེ་སྒྲོམ་བུའི་ནང་དུ་བཅུག་
ནས་བུ་མོ་མངག་གཞུག་མ་ལ་རྒྱལ་པོའི་ཕོ་བྲང་གི་སྒོ་དྲུང་དུ་མེ་བུས་ནས་སྡོད་དགོས་ .
97



པའི་ཁ་ཏ་བྱས་པ་བཞིན་སྡོད་སྐབས་རྒྱལ་པོ་ཁང་བཟང་གི་སྟེང་དུ་གཞོན་ནུ་འཇིགས་
མེད་དང་ལྷན་ཅིག་ཏུ་སོང་བས་ཕོ་བྲང་གི་སྒོ་འགྲམ་དུ་མེ་བུས་པ་ཅི་ཡིན་ལྟོས་ཤིག་
གསུངས་དུས་སྒྲོམ་བུ་ཁ་ཕྱེ་བ་དང་རྒྱལ་པོས་སོར་གདུབ་ཀྱི་རྒྱུ་དང་། སེང་རས་ངོ་
ཤེས་ནས་ཁྱེའུ་དེ་གཞོན་ནུ་འཇིགས་མེད་ལ་བྱིན་ཏེ། དེས་བསྐྱེད་བསྲིང་གསོས་པས་
གཞོན་ནུས་གསོས་ཞེས་གྲགས། རྡོ་འཇོག་གི་སྨན་པ་རྒྱུན་ཤེས་བུའི་སར་སྨན་་་་
བསླབས་ཏེ་སྨན་པའི་རྒྱལ་པོར་ལན་གསུམ་དབང་བསྐུར་བ་དང༌། སངས་རྒྱས་ཞལ་
བཞུགས་དུས་སྨན་བཅོས་གནང་མཁན་གྱི་སྨན་པའང་ཡིན། །



གཏེར་སྟོན་གྲ་པ་མངོན་ཤེས། །
་
བ་
གྲ་ པ་ མངོན་ ཤེས་ ཞེས་ པ་ ནི།
ལྷོ་བྲག་མར་པ་ལོ་ཙཱ་དང་དགུང་་་་་
མཉམ་དུ་ཆུ་ཕོ་བྱི་བ (སྤྱི་ལོ1012)
ལོར་གྲ་ནང་ཁུལ་དུ་སྐུ་བལྟམས་ཞིང་།
སྐུ་གཞོན་ནུའི་དུས་སྡེ་ཡུལ་བ་ཞེས་་
པའི་ཁྱིམ་ཚང་གི་ར་རྫི་བ་ལོ་ལྔ་ཙམ་
མཛད། དེ་ནས་ཀླུ་མེས་ཀྱི་མཁན་
བུ་དགེ་བཤེས་ཡབ་ཤུད་རྒྱལ་བ་འོད་
ལ་ རབ་དུ་བྱུང་ནས་མཚན་ལ་ཤེས་་
རབ་རྒྱལ་བར་བཏགས། རང་གི་ཁུ་བོ་ཞང་སྟོན་ཆོས་འབར་ལ་མདོ་སྔགས་ཀྱི་
ཆོས་ སྐོར་ མང་ པོ་ དང་། གཟུས་ ལ་ གསོ་ དཔྱད་ གསན་ པར་ ཡང་ གྲགས།
ཞང་སྟོན་ཆོས་འབར་འདས་པའི་རྗེས་སུ་དེའི་སློབ་མ་ཞིག་གིས་གྲ་པ་མངོན་ཤེས་
སྤྱན་དྲངས་སྐབས་མདོ་སྔགས་ཀྱི་གཞུང་ལ་མི་འཇིགས་པའི་སྤོབས་པ་ཐོབ་པའི་
གསུང་བཤད་གནང་སྟེ། མཁས་པ་རྣམས་ཡིད་མགུ་བས་དགེ་བཤེས་གྲ་པ་
དང་། ཆོས་མངོན་པ་ལ་མཁས་པས་གྲ་པ་མངོན་ཤེས་སུ་གྲགས། ཕ་དམ་པ་
སངས་རྒྱས་དང་། ཁ་ཆེའི་པཎྜི་ཏ་ཟླ་བ་མགོན་པོ་གཉིས་ལས་གདམས་པ་
དཔྱིས་ཕྱིན་པར་བཞེས། རང་གི་བླ་མ་གཟུས་སྙིང་ཆུ་བསགས་པར་སྨན་གྱིས་
མ་འདྲོངས་པར་ཞལ་རྒྱུན་དུ། ནད་པར་ཆུ་གྲང་མོ་གཏོར་ནས་དངངས་པ་
99



ཆབས་ཅིག་སྙིང་ཐུར་བཏང་ནས་སྙིང་ཆུ་འདོན་རྩིས་གནང་རུང་ཐུར་ལོག་ཏུ་
སོང་ནས་གཟུས་དགོངས་པ་རྫོགས། དེའི་སྡིག་སྦྱོང་དུ་གྲ་ཐང་སོགས་གནས་
གཞི་བརྒྱ་དང་བརྒྱད་བཞེངས་པ་དང༌། དེའི་ནང་ནས་གཙོ་ཆེ་བ་བདུན་གྱི་
ཕུད་དུ། བདུན་ཕུད་ཆོས་འཁོར(ད་ལྟ་རྡོ་ཕུད་ཆོས་འཁོར)ཞེས་པ་གསར་
བཞེངས་གནང་ངོ༌། །
སློབ་མ་གྲ་སྟོན་འབུམ་ལྷས་འབར་དང་། གདོན་ཆུང་སྟོན་པ། དགེ་
བཤེས་ལྷབས། བྷནྡྷ་བྱང་ཆུབ་སེམས་དཔའ་རྣམས་བྱུང༌། བསམ་ཡས་དབུ་
རྩེ་ནས་ རྒྱུད་བཞི་གཏེར་ནས་བཏོན། རྒྱུད་ཀྱི་བསྡུས་དོན་སོགས་བརྩམས་
ཤིང་འགྲོ་དོན་མཐར་རྒྱས། དགུང་ལོ་བདུན་ཅུ་དོན་དགུ་ལ་རང་གི་སློབ་མ་ལ་
ལག་ལེན་བསླབ་ཆེད་སྙིང་ཐུར་བརྒྱབ་པ་ཐལ་སྐྱོན་གྱིས་ཞིང་གཞན་དུ་གཤེགས།
གསོ་རིག་གི་གཞུང་མན་ངག་དང་བཅས་པ་དབུས་པ་དར་གྲགས་ལ་གནང་།
དེས་སྟོད་སྟོན་དཀོན་ཅོག་སྐྱབས་ལ་གནང་། དེས་གཡུ་ཐོག་གསར་མ་ཡོན་
ཏན་མགོན་པོ་ལ་གནང་སྟེ་འགྲོ་དོན་རྒྱུན་མི་ཆད་པ་བྱུང་ངོ༌། །
100



ཞང་གཟི་བརྗིད་འབར། །
ཞང་གཟི་བརྗིད་འབར་ཞེས་པ་ནི་ཡུལ་ཡར་ལུང་གད་པ་སྟེང་དུ་ཡབ་དགེ་
བཤེས་བསོད་ནམས་དབང་ཕྱུག་དང་། ཡུམ་མེར་བཟའ་འབུམ་སྐྱིད་གཉིས་
ཀྱི་སྲས་སུ་འཁྲུངས། གཉགས་སྙིང་པོ་རྒྱལ་མཚན་ལ་རབ་ཏུ་བྱུང་། བྱམས་
ཆོས་སྡེ་ལྔ་ལ་སོགས་པར་མཁས་པར་སྦྱངས། ལྡུམ་རི་བོང་བྱུང་བ་ལ་རྡོ་བརྒྱབ་
པས་རྐང་པ་ཆག སྨྱོགས་བསྐུར་བས་གསོས་པས་རི་བོང་སྨན་པར་གྲགས། །
དེས་ཁྲོད་ཁ་རྙེད་པ་ལྟ་བུས་སྨན་དཔྱད་སློབ་པའི་བློ་སྐྱེས་རུང་མིང་དོན་
མཚུངས་པའི་སློབ་དཔོན་མ་རྙེད་པས་ཞང་གི་ཐུགས་ལ་མཁས་པ་མི་དགུའི་་
བརྒྱུད་པ་རྣམས་ལ་གཏུགས་ཏེ་ཐེ་ཚོམ་ཆོད་པར་བྱའོ་སྙམ་པའི་དམ་བཅས་ནས་
ཐོག་མར་སྨད་ཀྱི་སྨན་པ་གཡོ་རུའི་གཡའ་གྱོང་པོ། སྟོད་ལུང་གི་ལྷ་རྗེ་སུམ་
སྨན། དབུ་རུའི་མཐའ་བཞི་རྣམས་བསྟེན་པས་ཡིག་སྣ་རེ་རེ་གཉིས་གཉིས་
ཙམ་ཞུས་གནང་ལས་རྣམ་རྟོག་ཆོམས་པའི་བློ་ཁ་རྫོགས་པ་མ་བྱུང་རྐྱེན་སྟོང་སྨན་
གྱི་ཞབས་ལ་གཏུགས་ནས་བཞུགས་དུས་ཞང་ ཤེས་རབ་ཆེ་བས་གོང་ལ་ཤོར་་
དྭགས་ཀྱིས་ གདམས་པ་མ་བྱིན། ཡང་དེའི་སློབ་མ་འཕན་ཡུལ་ དར་སྨན་་་
བདུད་རྩི་བྱ་བ་དེར་གཏུགས། དེ་ནས་གཡུ་ཐོག་རྒྱ་གར་རྡོ་རྗེ་ལ་ཡན་ལག་
ཤིང་ཆེན་གྱི་འཁོར་ལོ། མི་ཉག་ཟླ་གྲགས་ལ་སྔོ་སྦྱོར་ཆེ་མོ་ལ་སོགས་པ་དང༌།
བྲང་ཏི་རྒྱལ་བ་ལ་མགོའི་ལྷག་ཆས་ལ་སོགས་པ་གསན་ཀྱང་སྔོན་མ་ལྟར་གྱུར།
དེ་ནས་སྟོད་ཀྱི་བི་ཇི་ལྷུན་ནེ། འུག་པ་ཆོས་སེང་། ཆེར་རྗེ་སྟག་ལ་དགའ་
གསུམ་ལ་རིམ་བཞིན་གཏུགས་པས་ཆ་ལག་མང་ལ་གདམས་ངག་ཆུང་བར་་་
101



གཟིགས་རྗེས་མཐར་གསེར་མང་དུ་བསྒྲུབས་ཏེ་རྒྱ་གར་དུ་བྱོན། ལམ་དུ་རྔོག་
བློ་ལྡན་ཤེས་རབ་དང་མཇལ། སྒྲ་ལ་མཁས་ པར་སྦྱངས་ནས་རིམ་གྱིས་་་
བགྲོད་དེ་དཔལ་ནཱ་ལེནྡྲར་ཕེབས། །
ཐམས་ཅད་ལ་སྨན་པ་སུ་མཁས་ཞེས་དྲིས་གནང་མཛད་པས་དྲང་སྲོང་
ཙནྡྲ་པ་བྱ་བ་མཁས་ཟེར་བར་ཁ་མཐུན། དེར་དྲང་སྲོང་འཇག་མའི་སྤྱིལ་བུ་ན་
བཞུགས་པའི་དྲུང་དུ་ཕྱིན་ནས་སྒོ་འགྲམ་དུ་ཞག་བདུན་གྱི་བར་དུ་བསྡད་པས་
ཁྱེད་དེ་ཙམ་གྱི་དོན་དུ་ཅི་གཉེར་ཞེས་གསུངས་པར། སྨན་དཔྱད་ཤེས་པར་
འདོད་པའི་རྒྱུ་མཚན་ཞུས་པས་དྲང་སྲོང་གི་ཐུགས་ཐོག་ནས་ཡན་ལག་བརྒྱད་པ་
ཚར་གཅིག་ གནང་ནས་ ལག་ ཏུ་ བསྩལ་ བས་དེས་མི་ ཁྲོལ་ལམ་ཞེས་ གསུངས།
སླར་གསེར་གྱི་མཎྜལ་དང་བཅས་ཞུས་པས་དཔེ་ཐོག་ནས་གཞུང་ཚར་གཅིག་
དང་། ཁོག་འབུགས། མན་ངག་ལག་ལེན་དང་བཅས་རྫོགས་པར་བསྩལ་ཏེ་
ཡིག་སྣ་རྩོམས་ལ་འགྲོ་ཕན་རྒྱ་ཆེ་བར་གྱིས་ཤིག་གསུངས་པ་ལྟར་བོད་དུ་བྱོན་ཏེ་
སློབ་མ་བསྐྱངས། གཞུང་དྲི་མེད་གཟི་བརྗིད་ལེའུ་བཞི་པ་དང༌། དེ་འགྲེལ་
ཉི་མའི་འོད་ཟེར། དཔེ་སྟོན་གྲངས་ཀྱི་ཕྲེང་བ་གསུམ་སྤྲུག་སྟོན་རྒྱ་གར་རཱ་ཛ་
དང༌། བལ་སྟོན་ཤེས་རབ་ཁྲི་འབུམ་གྱི་དོན་དུ་ལེགས་པར་བརྩམས། དེ་
ནས་གདམས་པ་སུམ་ཅུ་པ་དང་སྟོད་སྨད་ཀྱི་འགྲེལ་པ་གསུམ་རྩོམ་འཕྲོར་བཞག་
པ་སྤུག་སྟོན་རྒྱ་གར་གྱིས་མུ་མཐུད་པར་གྲགས། ཞིང་གི་སློབ་མ་ལྷ་སའི་བལ་
ཆུང་ལ་ཕྱི་སྐོར་ནང་སྐོར་དང༌། འོལ་ཁའི་རྫིང་ཆུང་ལ་ཁོང་སྙིང་དང་འདྲ་
བའི་དཀྱུས་བཀོད་རྣམ་གསུམ། གཉལ་གྱི་རོག་ཆུང་ལ་གདམས་པ་སུམ་ཅུ་པ།
ཉེ་གནས་སྐྱོགས་ཤེས་རབ་ཁྲི་ལ་དྲི་མེད་གཟི་བརྗིད་མ་བུ་རྣམས་སོ་སོར་གནང་།
ལྷ་སའི་བལ་ཆུང་དང་། འོལ་ཁའི་རྫིང་ཆུང་། གཉལ་གྱི་རོག་ཆུང་། ཉེ་
གནས་སྐྱོགས་ཤེས་རབ་ཁྲི་བཅད་བཞི་དང་། སྟོང་སྨན་གྱི་སློབ་མ་དར་སྤྱན་ལྔ་
ལ་དོམ་པོ་རང་མོས་ཞུས་ཏེ། གདམས་པ་སུམ་ཅུ་པའི་ཞལ་ཤེས། ཚད་
འཕྲང་བཅུ་གསུམ། གདམས་ཕྲན་གཞན་དག་དང་དྲི་མེད་གཟི་བརྗིད་ལ་ས་
102



མ་འགྲེལ། འབྲུ་འགྲེལ་སྟོང་ཐུན། ཚད་པ་གལ་འགག་གཟེར་ཆེན་སོགས་
བརྩམས་ནས་མཁས་པ་རྒྱུན་མ་ཆད་པ་བྱུང་ཞེས་ཀོང་སྤྲུལ་གྱི་ཤེས་བྱ་ཀུན་ཁྱབ་
མཛོད་ཀྱི་ནང་དུ་གསལ། །
མཆན་འགྲེལ།
རྔོག་བློ་ལྡན་ཤེས་རབ་ནི། སྔོན་ཆོས་རྒྱལ་ཁྲི་སྲོང་ལྡེ་བཙན་གྱི་བློན་པོ་རྔོག་ཆེན་པོ་བྱ་
བའི་སྐུ་བརྒྱུད་དང༌། ཡར་འབྲོག་དོའི་ཕྱི་རོལ་གྱི་མཚོ་ཆེན་པོའི་འགྲམ་དུ་གྲོང་ཆགས་
པའི་སྔགས་རྙིང་མ་བའི་དགེ་བཤེས་རྡོ་རྗེ་གཞོན་ནུ་ལ་སྲས་ལྔ་བྱུང་བའི་བཞི་པ་ཆོས་
སྐྱབས་ཀྱི་སྲས་སུ་ས་ཕག(སྤྱི་ལོ་1059)ལོ་ལ་འཁྲུངས། དགུང་ལོ་བཅུ་བདུན་ལ་ཁ་
ཆེར་སློབ་གཉེར་ལ་ཕེབས། པཎྜི་ཏ་སཛྙཱ་ན་དང་། པ་ཏ་ཧི་ཏ། བྷ་དྲ་ལ་སོགས་
པ་སློབ་དཔོན་དུ་བསྟེན་ནས་ལོ་ངོ་བཅུ་བདུན་རིང་བཞུགས། སླར་བོད་དུ་བྱོན།
ཚད་མ་རྒྱུན་ཞེས་པ་པཎྜི་ཏ་སྐལ་ལྡན་རྒྱལ་པོ་དང༌། རྔོག་གཉིས་ཀྱིས་བསྒྱུར། བོད་
དུ་ཡང་པཎྜི་ཏ་འབུམ་ཕྲག་གསུམ་པ་ དང་། སུ་མ་ཏི་ཀིརྟི་གཉིས་ལ་ཆོས་གསན།
ལྷ་ས་དང་བསམ་ཡས་སོགས་ལ་བཤད་པ་མཛད་དུས་མཁས་བཙུན་གྲྭ་པ་ཁྲི་ཕྲག་དུ་མ་
འདུས། དགུང་ལོ་ལྔ་བཅུ་ང་གཅིག་ལ་བསམ་ཡས་སུ་སྐུ་གཤེགས། །
103



སྟོད་སྟོན་དཀོན་ཅོག་སྐྱབས།
སྟོད་སྟོན་དཀོན་ཅོག་སྐྱབས་
སམ་རོག་སྟོན་དཀོན་ཅོག་སྐྱབས་་་་་
ཀྱང་ཞུ་བ་ནི་འཁྲུངས་ཡུལ་སྟོད་ལྷ་རྩེ་
ཁུལ་གྱི་མང་མཁར་ཚ་ལུང་པ་ཞེས་པ་
ནས་ཡིན་ཅིང་། འཁྲུངས་ལོ་ཞིབ་
པར་མ་ཤེས་རུང་དབུས་པ་དར་་་་་་་
གྲགས་དང་གཡུ་ཐོག་གསར་མ་་་་་་་
རྣམས་སྔ་རྗེས་སུ་བྱུང་བ་ནི་ཀོང་སྤྲུལ་
གྱི་ ཤེས་ བྱ་ ཀུན་ ཁྱབ་ མཛོད་ ནང་།
ཞང་སྟོན་སྟོད་སྟོན་གཉིས་ཀྱང་་་་་་་ །
འཕགས་ཡུལ་ཕྱིན། བརྒྱུད་ པ་ལ་་
མཁས་གཞུང་བརྩམས་འཕྲིན་ལས་་་
རྒྱས། ཞེས་གསལ་ཏ་ལྟར་ཞང་སྟོན་གཟི་བརྗིད་འབར་དང༌། སྟོད་སྟོན་
དཀོན་ཅོག་སྐྱབས་གཉིས་རྒྱ་གར་དུ་ཕེབས་ནས་ཞང་སྟོན་གྱིས་ནཱ་ལེནྡྲར་དྲང་
སྲོང་ཙནྡྲ་པ་བྱ་བ་དང༌། སྟོད་སྟོན་གྱིས་ ཐམས་ ཅད་མཁྱེན་པ་ ཤནྟི་པ་ཕྱི་མ་
དང་མཇལ། ཡན་ལག་བརྒྱད་པ་ལ་མཁས་པར་བསླབས་ནས་སྟོད་སྟོན་གྱིས་
ས་བཅད་བསྡུས་དོན་རིན་པོ་ཆེའི་ཕྲེང་བ་དང༌། གཞུང་ལ་མཆན་བཏབ་ནས་
གཡུ་ཐོག་པ་ལ་གནང་སྟེ་འཕྲིན་ལས་རྒྱས་སོ་ཞེས་དང་།
104



སྡེ་སྲིད་ཁོག་འབུགས་ལས། གྲ་པ་མངོན་ཤེས་ཀྱིས་གཞུང་མན་ངག་
དང་བཅས་པ་དབུས་པ་དར་གྲགས་ལ་གནང༌། དེས་སྟོད་སྟོན་དཀོན་ཅོག་
སྐྱབས་ཞེས་པ་རུས་རོག་ཡིན་པ་དེས་དབུས་སུ་མཚན་ཉིད་ཀྱི་སློབ་གཉེར་ལ་བྱོན་
པ་རྐང་འབམ་གྱིས་བསྣུན་ནས་གཡུ་ཐོག་ཡོན་ཏན་མགོན་པོས་གསོས། རྗེས་
སུ་དམུ་ཆུས་ལྟེམ་པ་དབུས་པ་དར་གྲགས་ཀྱིས་བཅོས། གཡུ་ཆེན་དྲུག་དམར་
གམ་མཁའ་གསལ་བ་ཞེས་ནས་ཁལ་སྟོང་ཕྲག་རི་བ་དེ་དབུས་པ་དར་གྲགས་ལ་
ཕུལ་ནས་རྒྱུད་བཞི་རྫོགས་པར་ཞུས། དེས་སྔར་རྐང་འབམ་གྱི་ནད་གསོས་
པའི་དྲིན་ལན་ལ་གཡུ་ཐོག་པར་གཏད་ཅེས་གསུངས། བརྩམས་ཆོས་ནི་ཡན་
ལག་བརྒྱད་པའི་བསྡུས་དོན་རིན་པོ་ཆེའི་དྲ་བ་དང་། གཞུང་གི་མཆན་བུ།
རྩོད་བཟློག་གེགས་སེལ་སོགས་ཡིན་ནོ། །
105



དབུས་པ་དར་གྲགས།
དབུས་པ་དར་གྲགས་ཞེས་པ་ནི་གྲ་པ་མངོན་ཤེས་ཞིང་ལ་མ་ཕེབས་གོང་
གསོ་ རིག་ གི་ གཞུང༌ མན་ ངག་ ལག་ ལེན་ དང་ བཅས་ པ་ གནང་ ས་ དེ་ ཡིན།
འཁྲུངས་ལོ་བསྟན་རྩིས་འགའ་ ཤས་ནང་གཡུ་ཐོག་གསར་མ་དང་དགུང་སྙིང་
གཅིག་པ་མེ་རྟ་རབ་བྱུང་གཉིས་པ་ཡིན་ཞེས་གསལ། །
ཡང་མདོ་སྨན་བསྟན་པའི་འབྱུང་གནས་དཔལ་ལྡན་བཀྲ་ཤིས་འཁྱིལ་གྱི་
གདན་རབས་རང་བཞིན་དབྱངས་སུ་བརྗོད་པ་ལྷའི་རྔ་བོ་ཆེ་ཞེས་པ་དཔལ་མང་
པཎྜི་ཏས་མཛད་པའི་ནང༌། གཏེར་མའི་ལོ་རྒྱུས་ནི། བོ་རོས་བོད་དུ་བསྒྱུར་
ནས་ཆོས་རྒྱལ་ཁྲི་སྲོང་གི་ཕྱག་ཏུ་ཕུལ། དེས་གཏེར་དུ་སྦས་པ་གྲྭ་པ་མངོན་
ཤེས་ ཀྱིས་གཏེར་ནས་བཏོན་ཏེ་དགེ་བཤེས་དབུས་པ་དར་གྲགས་ལ་ གནང་།
དེས་རོག་སྟོན་དཀོན་ཅོག་སྐྱབས་དང༌། དེས་གཡུ་ཐོག་ཡོན་ཏན་མགོན་པོ་ལ་
གནང༌། དེ་ནས་རིམ་ པར་ སུམ་སྟོན་ཡེ་ཤེས་གཟུངས་དང༌། འཚོ་བྱེད་་་་་
གཞོན་ནུ་ཡེ་ཤེས། གཡུ་ཐོག་མཁས་པ་འབུམ་སེང་། གཙང་སྟོན་སངས་
རྒྱས་རིན་ཆེན། མཁས་པ་དོན་གྲུབ་རིན་ཆེན། བསྟན་འཛིན་དོན་གྲུབ་རྒྱལ་
མཚན། བྲང་ཏི་དཀོན་ཅོག་རྒྱལ་མཚན། བྲང་ཏི་དཔལ་ལྡན་འཚོ་བྱེད།
དགེ་སློང་ཚལ་པ་དབང་གྲགས། མཁས་མཆོག་ཕུན་ཚོགས་བཟང་པོ། དྲང་
སྲོང་ཟུར་མཁར་མཉམ་ཉིད་རྡོ་རྗེའི་བར་དུ་གྲགས་པ་ལ་ཟུར་ལུགས་སུ་གྲགས་
སོ། །ཞེས་གསུངས་པ་ལྟར་དབུས་པ་དར་མ་གྲགས་པ་ནི་གྲ་པ་མངོན་ཤེས་ཅན་
གྱི་ཐུགས་སྲས་གཙོ་བོ་ཡིན་པ་དང་། གཏེར་མའི་ལོ་རྒྱུས་ལྟར་བྱས་ན་དབུས་
106



པ་དར་གྲགས་ཤིན་ཏུ་ཉེ་བརྒྱུད་ཡིན་པར་བཤད་སྲོལ་ཡོད་ཅེས་སོ། ། །
ཡང་གོང་གསལ་བཀྲ་ཤིས་འཁྱིལ་གྱི་གདན་རབས་ནང་ཤོད་སྲོལ་གཞན་
ཞིག་ ཡོད་ པའི་ སྐོར་ གསུངས་ དུས། འདི་ ལ་ ཡང་ ལོ་ ཆེན་ བཟང་ པོ་ ནས།
ཞང་ཞུང་ པ་ ཤེས་ རབ་ འོད་ དང༌། དེ་ནས་ རྒྱལ་ སྟོན་ གྲགས་ པ་ ཤེས་ རབ།
གཡུ་ཐོག་རྒྱ་གར་རྡོ་རྗེ། གཡུ་ཐོག་བརྗིད་པོ་ སོགས་ལ་བརྒྱུད་པའི་ལོ་རྒྱུས་
དང་། ཞང་གཟི་བརྗིད་འབར་གྱིས་རྒྱ་གར་དུ་བྱོན་ནས་དྲང་སྲོང་ཙནྡྲ་པ་ལ་
གསོ་དཔྱད་རྫོགས་པར་གསན། དེ་ནས་རིམ་པར་བརྒྱུད་དེ་ཚ་ལུང་པ་དཀོན་
ཅོག་སྐྱབས་ཀྱིས་གཡུ་ཐོག་པ་ཡོན་ཏན་མགོན་པོ་ལ་གནང་བའི་ལོ་རྒྱུས་འདུག་
པས་ཟུར་ལུགས་དང་། གཡུ་ཐོག་ལུགས་ཀྱི་སྨན་དཔྱད་མཐའ་དག་གཏེར་མ་
ཁོ་ནར་འདོད་པ་ནི་ཁུངས་མ་ཆོད་པར་མངོན་ནོ། །ཞེ་གསུངས་འདུག །
107



མཉམ་མེད་དྭགས་པོ་ལྷ་རྗེ།
མཉམ་མེད་དྭགས་་་་
པོ་ལྷ་རྗེ་ཞེས་པ་ནི། ཡབ་
སྙི་བ་རྒྱལ་པོ་དང༌། ཡུམ་
ཤོ་མོ་བཟའ་ཚེ་ལྕམ་གཉིས་
ཀྱི་སྲས་སུ་རབ་བྱུང་དང་་་་
པོའི་ས་ལུག་(སྤྱི་ལོ་1079)
ལོར་ སྐུ་ བལྟམས་ ཤིང་།
མཚན་ལ་དར་མ་གྲགས་་་་
ཞེས་བཏགས། སྙིང་པོ་ས་
ཀུན་དགའ་ཞེས་ཀྱང་ཟེར།
དགུང་ལོ་བདུན་ཅུ་དོན་ལྔ་
༦༠ཙམ་བཞུགས་སོ། །
སྐུ་ཆུང་དུས་ནས་གསོ་རིག་དང་སྔགས་ལ་སྦྱངས་བརྩོན་མཛད་པས་་་་་
མཁས་པར་གྱུར་པ་དང་། སྨན་བཅོས་ གཙོ་གྱུར་གྱིས་འགྲོ་དོན་རྒྱ་ཆེན་པོ་
མཛད་པས་མཉམ་མེད་དྭགས་པོ་ལྷ་རྗེ་ཞེས་པའི་མཚན་སྙན་ཕྱོགས་ཀུན་ཏུ་ཁྱབ།
དགུང་ལོ་ཉི་ཤུ་སྐོར་ནས་ཁབ་བཞེས་པས་སྲས་དང་སྲས་མོ་གཉིས་ཙམ་བྱུང་རུང་
སྔ་རྟིང་དུ་སྐུ་ཚེ་མ་ཟིན། དེ་ནས་སླར་ཡང་སྐུ་ཟླ་དེ་ཉིད་བསྙུན་གཞི་ལྕི་བས་
མནར་ཏེ་བཅོས་ཐབས་ཇི་ལྟར་མཛད་ཀྱང་མ་ཕན་པར་སྐུ་ཚེའི་འདུ་བྱེད་བཏང་
108



བས་ཐུགས་ཡིད་ཤིན་ཏུ་སྐྱོ་སྟེ་དགུང་གྲངས་ཉེར་དྲུག་སྟེང་རབ་བྱུང་དང་བསྙེན་
རྫོགས་དུས་གཅིག་ཏུ་བསྒྲུབས་ནས་མཚན་ལ་དགེ་སློང་བསོད་ནམས་རིན་ཆེན་
དུ་གསོལ། ཐོག་མར་བཀའ་གདམས་པའི་དགེ་བའི་བཤེས་གཉེན་མང་པོའི་
དྲུང་ནས་དམ་ཆོས་གསན་སྦྱོང་མཛད་ཅིང་། དགུང་ཕྲེང་སུམ་ཅུ་སོ་གཅིག་ལ་
ཕེབས་སྐབས་གནས་སྐོར་བ་འགའ་ལ་གྲུབ་པའི་དབང་ཕྱུག་ཆེན་པོ་རྗེ་བཙུན་མི་
ལ་རས་པའི་རྣམ་ཐར་འདྲི་བརྩད་གནང་རྗེས་ཐུགས་ལ་མི་ཕྱེད་པའི་དད་པ་
འཁྲུངས་ཏེ་ལམ་བར་དཀའ་བ་ཁྱད་དུ་བསད་ནས་རྗེ་བཙུན་མི་ལ་རས་པའི་དྲུང་
དུ་ཕེབས་ནས་བཀའ་བརྒྱུད་ཀྱི་ཆོས་སྐོར་དུ་མ་གསན་ཏེ་ཐུགས་སྲས་དམ་པར་
གྱུར། །
དགུང་ལོ་བཞི་བཅུ་ཞེ་གསུམ་སྟེང་ལ་ སྟོད་ཕྱོགས་ནས་ཕྱིར་ཕེབས་ཏེ་་་
དྭགས་ལྷ་སྒམ་པོར་མགོན་པ་བཏབ་ཅིང༌། སློབ་བརྒྱུད་མང་པོ་བྱུང་ནས་་
དྭགས་པོ་བཀའ་བརྒྱུད་ཅེས་པའི་ཆོས་བརྒྱུད་དར། དྭགས་པོ་ལྷ་རྗེ་ནི་སྨན་
དཔྱད་སྐོར་ལ་ཧ་ཅང་མཁས་པས་དེའུ་དམར་བསྟན་འཛིན་ཕུན་ཚོགས་ཀྱིས་
མཛད་པའི་དྲི་མེད་ཤེལ་ཕྲེང་དང་ཟབ་གསལ་སྙིང་ཐིག་ཅེས་པའི་ནང་ལུང་་
འདྲེན་མི་ཉུང་བ་ཞིག་ཡོད་པ་དང་། ལྷག་པར་དམ་པ་འདིས་དུག་བཅོས་སྐོར་
ལ། དབང་རིལ་ གྱི་ ཕྱག་ལེན་ཐུན་ མོང་མ་ཡིན་ པའི་ ཉམས་བཞེས་མཛད།
དེའི་ནང་ནས་བསྒྲུབ་པའི་དབང་རིལ་གྱི་སྐོར་གསུངས་དུས། ངས་དབང་པོ་
རིལ་བུའི་ལག་ལེན་ཐམས་ཅད་ཤེས་ཀྱང་ལག་ཏུ་མ་བླངས་པ་ཡིན། ། དེ་ཅི་མ་
འཚལ་ན་བསྒྲུབ་པའི་པི་ལིང་འདི་ནི་འཛད་མེད་རལ་སྡུག་མེད་པའི་དབང་རིལ་
དངོས་ཡིན་འདུག་གོ ། འདིས་མ་ཐུབ་ན་གཞན་གྱིས་མི་ཐུབ། ། དེ་བས་
དབང་རིལ་བསྒྲུབ་པ་འདི་ནུས་པ་ཆེ། ངས་འདིས་ནད་པ་མང་པོ་གསོས་པ་
ཡིན་ཞེས་ཞལ་བཞེས་གནང༌། །
བསྒྲུབ་པའི་པི་ལིང་ཞེས་པ་ནི། ཐོར་འབུམ་ལས། འདི་ནི་ཀླུ་ཡིས་
བསྒྲུབ་པ་ཡི། །དབང་པོ་རིལ་བུ་ཞེས་བྱའོ། །སེངྒེའི་འོ་མ་ཞེས་ཀྱང་བྱ། །རང་
109



བྱུང་དབང་རིལ་སེང་འོ་ལས། །རྫས་དང་གྲུབ་པ་འདི་ཉིད་ལྷག །བསྒྲུབ་པའི་
པི་པི་ལིང་ཡང་ཟེར། ། པི་པི་ལིང་ཞེས་བྱ་བའི་དོན། །མང་དུ་ཚོགས་པའི་པི་
ལིང་ཞེས། །མ་ཚང་མེད་པར་སླར་ཡང་པི། །ནད་ཀུན་འདུལ་བས་ལིང་ཞེས་
བརྗོད། ། སྔགས་དང་ལྡན་པས་བསྒྲུབ་ཅེས་བྱ། ། ཞེས་པའི་མིང་གི་རྒྱུ་མཚན་
དང་། སྨན་ནི། སྔོ་ལེབ་སྤུ་དང་དུག་འཕྲལ་གཙོ། །ཧོང་ལེན་དཔའ་སེར་ཨ་
རུ་ར། །ཚ་བ་གསུམ་དང་ཤིང་མངར་དང་། །ཞེས་སོགས་ནས། གཞན་ཡང་
ལང་ཐང་ཙེ་དང་ནི། །པདྨ་གྷི་ཝང་བཅས་པ་སྟེ། །ཐམས་ཅད་ཚང་ལ་ཆ་མཉམ་
པ། །མ་འདྲེས་བཀོད་པ་བུམ་པའམ། །རིན་ཆེན་སྣོད་དུ་བཤམ་པར་བྱ། །ཞེས་
གསུངས། །
དེ་བཞིན་དྭགས་པོ་ལྷ་རྗེས། རྒྱ་ནག་ཞི་ཐན་གྱི་རྒྱལ་པོའི་སྨན་པ་ཟུར་
ཕུད་གཅེས་ཞེས་བྱ་བ་ལ་གཏུགས་ནས་དབང་པོ་རིལ་བུའི་གཏོང་ཐབས་ལག་
ལེན་བདུན་བརྒྱ་དང་བཞི་བཅུ་ཞེ་གསུམ་མཁྱེན་པའི་སྐོར། གོང་གསལ་དེའུ་
དམར་བསྟན་འཛིན་ཕུན་ཚོགས་ཀྱིས་མཛད་པའི་ཟབ་གསལ་སྙིང་ཐིག་ཅེས་
པའི་ནང་ཞིབ་རྒྱས་འཁོད་འདུག གཞན་ཡང་མང་ཚོགས་ཁྲོད་དུ་བཤད་སྒྲོས་
ལྟར་དྭགས་པོ་ལྷ་རྗེའི་ཡུམ་ཉིད་ལ་ཕུག་མཆོད་ཉེས་སུ་སོང་བས་ཕོ་གཅོང་གི་
ནད་ཕོག་ནས་སྐུ་གཤེགས་པ་དང་། དེ་ལ་དྭགས་པོ་ལྷ་རྗེ་སྐུ་ངོ་མས་ཡུམ་གྱི་སྐུ་
ཕུང་གི་ནང་ནས་ལ་ཕུག་བླངས་ཏེ་སྨན་སྣ་གང་དང་གང་ལ་ཕོ་ལོང་རྒྱུ་གཅོང་
ནད་ལ་ཕན་ནུས་ཇི་ཡོད་ཞིབ་འཇུག་གནང་མཐར། དྭགས་སྨན་བཅོ་ལྔའམ་
བཅོ་ལྔ་དྲག་སྦྱོར་ཞེས་པ་མ་ཞུ་ཕོ་ལོང་རྒྱུ་གཅོང་སོགས་ལ་ཤིན་ཏུ་ཕན་པ་འདི་
གསར་བཟོ་མཛད་(ད་ལྟ་རྒྱལ་ཁབ་སྨན་གྱི་ཚིག་མཛོད་ནང་ཚུད་ཡོད་)ཚུལ་
དང་། དེ་ནས་བཟུང་དྭགས་ཀོང་བརྒྱུད་ཀྱི་མང་ཚོགས་ནང་ཟས་དུག་དང་།
ཕོ་བ་རྒྱུ་མའི་ནད་རིགས་ལ་བཅོ་ལྔ་དྲག་སྦྱོར་ལས་ཟབ་པ་མེད་ཚུལ་བཤད་པར་
མ་ཟད། དེང་གི་དུས་སུའང་སྨན་བཅོས་ལག་ལེན་སྐབས། མདོར་ན་ཕོ་
ལོང་རྒྱུ་གཅོང་ལ། །སྨན་མཆོག་འདི་ལས་ལྷག་པ་མེད། །རྣོ་བ་སྤུ་གྲིས་གཅོད་
110



དང་མཚུངས། །སྨན་ནག་ཐུགས་ཀྱི་དཀྱིལ་དུ་ཆོངས། །ཞེས་གསུངས་པ་བཅས།
མདོར་ན་མཉམ་མེད་དྭགས་པོ་ལྷ་རྗེ་ཕྱོགས་གང་དུ་བྱོན་པའི་གནས་དེར་མི་ནད་
དང་ཕྱུགས་ནད་ཡམས་ནད་ལ་སོགས་པ་ཐམས་ཅད་རྒྱུན་ཆད་ཅིང་། བཀྲ་
ཤིས་བདེ་ལེགས་དང་ལྡན་པར་མཛད་པ་ཡིན་ཏེ། དེ་ལྟར་ཡང་ཁམས་པ་རིན་
པོ་ཆེའི་བསྟོད་པ་ལས། ཁྱོད་ནི་མཐོང་ཐོས་དྲན་པ་ཙམ་གྱིས་ཀྱང༌། ། སྡུག་
བསྔལ་ཟུག་རྔུ་མ་ལུས་གཅོད་པར་བྱེད། །སྨན་པའི་རྒྱལ་པོ་ཁྱེད་ལ་ཕྱག་འཚལ་
ལོ། །ཞེས་འབྱུང་བ་ལྟར་རོ། །.
111



དགེ་སྦྱོང་པྲ་བྷ་རན།
དགེ་སྦྱོང་པྲ་བྷ་རཏྣ་ཞེས་པ་ནི། མཉམ་མེད་དྭགས་པོ་ལྷ་རྗེའི་རྗེས་སུ་
ཞུགས་ཏེ་གསོ་དཔྱད་སོགས་གང་ལའང་མཁས་པར་སྦྱངས་པའི་སྐྱེས་བུ་ཁྱད་དུ་
འཕགས་པ་ཞིག་ཡིན། དམ་པ་དེའི་འཁྲུངས་ལོ་དང༌། ཡབ་ཡུམ་གྱི་མཚན་
སོགས་རྣམ་ཐར་མ་མཐོང་ཡང་། ཁོང་གིས་ཕྱོགས་སྒྲིག་གནང་བའི་སྨན་དཔེ་
མིང་ལ་ཆོས་རྗེ་རིན་པོ་ཆེ་དྭགས་པོ་ལྷ་རྗེའི་གསུང་སྒྲོས་ཕན་བྱེད་རིག་ པའི་་
མཛོད་ཅེས་བྱ་བ་ལེའུ་བཅོ་ལྔའི་བདག་ཉིད་ཅན་འདུག་པ་དེའི་ནང་། དང་པོ་
ཕན་པ་སྔགས་ཀྱི་ལེའུ་དང༌། གཉིས་པ་སྲིན་ནད་གསོ་བ། གསུམ་པ་རྩ་
བཤལ། བཞི་པ་དབང་པོ་རང་ནད་བཅོས་པ། ལྔ་པ་གཉན་ནད་བཅོས་པ།
དྲུག་པ་འབྲས་ནད་བཅོས་པ། བདུན་པ་འཁྱིམས་པ་དྲངས་པ་དང་བླུགས་པ་
སྡོམས་པ། བརྒྱད་པ་གཏར་བསྲེག་མདོར་བསྟན། དགུ་པ་སྨན་རྣོ་འཇལ་ཉེ་
བར་མཁོ་བའི་ལེའུ། བཅུ་པ་གློ་ནད་གསོ་བ། བཅུ་གཅིག་པ་མ་བུ་གཉིས།
བཅུ་གཉིས་རིམས་ནད་གསོ་བ། བཅུ་གསུམ་ཡན་ལག་དང་པོ་མགོ་བཅོས་
པའི་ཐབས། བཅུ་བཞི་བྱང་ཁོག་རིག་པོ་ཆེ་དུམ་བུ་ཁྲིགས། བཅོ་ལྔ་ཡན་
ལག་རིག་པོ་ཆེ་དུམ་བུ་ཁྲིགས་ཀྱི་ལེའུ་བཅས་པར་ཁྱོན་དཔེ་ཐུང (ཤོག་གྲངས་
༢༡༦)ཅན་ངོ་མཚར་ཆེ་བ་ཞིག་འདུག དེའི་ནང་རྩ་ཡི་གནས་ལུགས་བཤད་
དུས། ད་ནི་རྩ་ཡི་གནས་ལུགས་ལ། ཀླད་པའི་རྩ་དང་ལྷ་བའི་རྩེ། ། ཤ་ཡི་རྩ་
དང་གསུམ་དུ་འདོད། ། དང་པོ་ཀླད་རྩའི་གནས་ལུགས་ལ། ། ཀླད་པའི་རྩ་ཡི་
དོན་སྙིང་ནི། ། རྣམ་པ་ལྔ་ལ་རེ་རེ་གྱེས། ། རྐུན་ལུག་ ཐག་པས་ བཏགས་ པ་་་
112



འདྲ། །དོན་སྙིང་རྣམ་ལྔའི་སྒྲིལ་ཐག་ནི། །རིན་པོ་ཆེ་ཡི་སྲོག་རྩ་ཡིན། །ཞེས་
སོགས་གསུངས། །
ལྷ་བའི་རྩ་ནི་དེ་ཉིད་ལས། ད་ནི་ལྷ་རྩའི་གནས་ལུགས་བཤད། །ལྷ་རྩ་
ཞེས་བྱ་འདི་རྣམས་ཀྱང་། །དོན་སྙིང་རྣམ་ལྔའི་སྤྱི་རྩ་ཡིན། །ཀླད་པའི་གཟེར་རྩ་
སྡོང་པོ་འདྲ། །ལྷ་བའི་རྩ་ནི་ཡལ་ག་འདྲ། །ཀླད་རྩ་གདུང་མ་ལྷ་རྩ་ཕྱམ། །ཞེས་
སོགས་ཀྱི་དཔེ་དོན་དང༌། ཤ་རྩའི་གནས་ལུགས་ནི། ད་ནི་ཤ་རྩའི་གནས་
ལུགས་བསྟན། །རྩ་བྲན་རྣམ་པ་མང་ཡོད་ཀྱང༌། །ཆོད་ན་གཉན་པ་འདི་རྣམས་
ཡིན། །དཔྲལ་བའི་ནང་ཟུར་གཉིས་ན་ཡར། །འཕར་རྩ་འགྲེང་བུ་རེ་རེ་ཡོད། །
རྣ་བའི་ནང་ཆན་གཉིས་ན་ཡར། །ལྗོན་ཤིང་ཞེས་བྱའི་རྩ་གཉིས་གནས། །ལོང་
དང་རྒྱུ་མའི་རྩ་ཡིན་ཟེར། །ཞེས་སོགས་འཁོད་འདུག །།
དེ་བཞིན་འདྲ་དཔེའི་སྐོར་ཡང་། །ད་ནི་དོན་སྣོད་ཡུལ་བཤད་པ། །བྱང་
ཁོག་གཡུ་ཡི་སྒྲོལ་མ་ནས། ། བྱང་ཁོག་སྟོད་ནི་རིན་ཆེན་གསེར་ལས་བྱས་ཏེ་་
གཉན་ཏེ་སླེན། བྱང་ཁོག་སྨད་ནི་ལྕགས་ལས་བྱས་ཏེ་གྱོང་སྟེ་འཕྲིན། བྱང་
ཁོག་སྟོད་ནི་མེ་ཡི་ཁམས་ལས་བྱས་ཏེ་དྲོ། །བྱང་ཁོག་སྨད་ནི་ཆུ་ཡི་ཁམས་ལས་
བྱས་ཏེ་གྲང༌། །བྱང་ཁོག་སྟོད་ནི་ལྷ་ཁང་སྟོང་པ་འདྲ་སྟེ་ཡངས། །བྱང་ཁོག་
སྨད་ནི་ཚོང་པའི་འབྲུམ་རྩེར་འདྲ་སྟེ་དོག །བྱང་ཁོག་སྟོད་ནི་ལུང་རིང་སྟོང་པ་
འདྲ་བར་འདུག །བྱང་ཁོག་སྨད་ནི་ལུ་མ་གྱ་གྱུ་འདྲ་བར་འདུག །བྱང་ཁོག་
སྟོད་ནི་རྒྱལ་བློན་སྟེང་རིགས་འདྲ་སྟེ་མཛངས། །བྱང་ཁོག་སྨད་ནི་གཉན་དང་
ཀླུ་ནག་འདྲ་སྟེ་འཕྱོ། ། ཞེས་བྱང་ཁོག་སྟོད་སྨད་ཀྱི་འདྲ་དཔེ་དང༌། གཉན་
པའི་གནས་ལུགས་སོགས་ལ་དཔེ་དོན་མང་པོ་གསུངས་འདུག ། །
ལྷག་པར་པྲ་བྷ་རཏྣ་ཞེས་པ་དེ་ཉིད་ཀྱིས་དྭགས་པོ་ལྷ་རྗེའི་གསུང་སྒྲོས་ཕན་
བྱེད་རིག་པའི་མཛོད་ཅེས་བྱ་བའི་མཇུག་ཏུ། ཁོ་བོས་གཞོན་ཚེ་མཁས་མང་
བསྟེན། །གདམས་ངག་ཐོས་ཤིང་ལག་ལེན་མཐོང་། ། དེ་ནས་རྒས་གཏུགས་་
ནད་པ་གསོས། །ཕན་དང་གནོད་པ་དུ་མ་མཐོང་། །ཡུལ་དང་བྱེས་ཀྱི་མཁས་པ་
113



ལ། །གདམས་ངག་ཆོག་ཤེས་མེད་པར་ཞུས། །ད་ནི་ནད་པ་མཐོང་བའི་ཚེ། །
མན་ཤེལ་ནང་གི་གཟུགས་བརྙན་བཞིན། ། ཕྱི་ནང་མེད་པར་གསལ་མཐོང་་་་
བས། ། སད་མདའ་མི་དགོས་གང་ལའང༌། ། ཐོག་བབས་ཉིད་དུ་བཅོས་པ་་་
འཚལ། ། དེ་ཡི་ཉམས་མྱོང་ཡོད་ པ་དང་། ། མཁས་གཞན་ཚིག་གི་ཟེགས་མ་་
དང་། །ཡ་གར་མ་བྱས་ཞལ་གདམས་རྣམས། །ཁོ་བོ་ཡུལ་གཞན་གཤེགས་པའི་
ཚེ། །ནུབ་ཀྱི་དོགས་ནས་ཡི་གེར་བཀོད། །འདིར་བཤད་ལག་ལེན་ཐམས་ཅད་
ལ། །ཐེ་ཚོམ་མི་འཚལ་བཅོས་པས་འཚོ། །སྨན་སྦྱོར་ཇི་སྙེད་ཡོད་པ་རྣམས། །
ནད་ལ་ཕན་ཞིང་སྒྲུབ་པ་སླ། །འབངས་མོ་བ་སླད་འཚོལ་བ་བཞིན། །མུ་གསེབ་
ཕྱིན་པས་རྙེད་པར་འགྱུར། །ཚིག་གི་རྒྱུན་དང་སྙན་ངག་དང༌། །གཙོ་བོར་མ་
བྱས་གོ་སླར་བཀོད། །ཚིག་ཉུང་དོན་མང་གབ་ཡིག་དང་། །དོན་དང་མ་འབྲེལ་
ཚིག་སྟོང་མེད། ། ལོ་པཎ་བཀས་བཅད་བཞིན་དུ་བསྡེབས། །འོན་ཀྱང་ཚུར་
རོལ་མཐོང་བ་ལ། །ནོར་བ་སྲིད་པས་ནོར་བ་ཀུན། །མཁས་པ་རྣམས་ལ་བཟོད་
པར་གསོལ། །ཞེས་གསོ་བ་རིག་པའི་བསྟན་བཅོས་ཕན་བྱེད་རིག་པའི་མཛོད་
ཅེས་བྱ་བ་མཁས་པར་སྦྱངས་པའི་དགེ་སྦྱོང་པྲ་བྷ་རཏྣ་ཞེས་བྱ་བས། ལུང་དང་
རིགས་པ་ལ་བརྟེན་ནས་ཕྱི་རབས་ཀྱི་གང་ཟག་རྣམས་ལ་ཕན་པའི་བསམ་པས་
སྦྱར་ནས། ཆོས་འཁོར་གྲོ་མཁར་གྱི་གཙུག་ལག་ཁང་དུ་སྦྱར་ཞེས་འཁོད་པས་
མཉམ་མེད་དྭགས་པོ་ལྷ་རྗེའི་གསུང་སྒྲོས་དྲི་མ་མེད་པ་ཡིན་ངེས་ལགས། །
114



གཏེར་སྟོན་དབོན་གསས་ཁྱུང་རྒོད།
གཏེར་སྟོན་དབོན་གསས་ཁྱུང་རྒོད་ནི། སྤུ་རངས་རྒྱལ་པོས་དབུས་ལ་
གསེར་འདོད་འབྱུང་། །སྡེ་པ་གྱེས་ཤིང་གནས་གཞི་ཐོབ་ཤ་བྱེད། །གྲོམ་པ་རྒྱང་
ལ་སྦས་པའི་གཏེར་ཁ་འདི། ། མི་བཞག་འདོན་པའི་རྟགས་དེ་བསྟན་ནས་་་་་
འབྱུང༌། ། གཏེར་སྟོན་ དབོན་གསས་ཁྱུང་ཐོག་ཅེས་བྱ་འབྱུང་། ། ཞེས་པའི་་་་
གཏེར་སྟོན་དབོན་གསས་ཁྱུང་ ཐོག་ནི། འདིའི་དུས་རྟགས་ ལྷ་བཙུན་བྱང་
ཆུབ་འོད་ཀྱིས་བོད་བཙན་རྣམས་ལ་ཤམ་ཐབས་མགོ་ཁྲལ་གྱི་གསེར་བསྡུས་ནས་
ཇོ་བོ་རྗེ་སྤྱན་དྲངས་པའི་དུས་དེ་ཡིན་པར་འདོད། འཁྲུངས་ཡུལ་ལ་སྟོད་ལྷ་རྩེ་
དང་ཉེ་བའི་ཕྱོགས་སུ་དབོན་གསས་ཞེས་བོན་གྱི་བླ་བརྒྱུད་ ཅིག་ ཏུ་འཁྲུངས།
མཚན་ཁྱུང་ཐོག་སྩལ། རྟེན་བོན་གྱི་སྔགས་འཆང་། བཻ་རོའི་བྱིན་རླབས་ལ་
བརྟེན་རུ་ལག་གྲོམ་པ་རྒྱང་གི་ གཙུག་ལག་ ཁང་ནས་ཆོས་བོན་སྨན་རྩིས་དྲག་
སྔགས་བཅས་ཀྱི་ཟབ་གཏེར་རྒྱ་ཆེར་བཞེས་པར་གྲགས་ཀྱང་ཐོག་སྔས་པས་དེང་
སངས་ཆོས་བོན་གཉིས་ཀའི་ཕྱོགས་ལ་དཔེ་ལུང་གི་རྒྱུན་བཞུགས་པ་མ་མཇལ་
ཞེས་གཏེར་སྟོན་བརྒྱ་རྩའི་རྣམ་ཐར་རིན་ཆེན་བཻཌཱུརྱའི་ཕྲེང་བ་ལས་གསུངས་པ་
དང་། །
ཡང་དེ་ཉིད་ལས། ་གང་ལྟར་ཡང་སྦས་པའི་རྣལ་འབྱོར་གྱི་ཚུལ་གྱིས་
འགྲོ་དོན་ཡུན་རིང་དུ་བསྐྱངས་ནའང་གྲོང་སྔགས་དཀྱུས་མའི་ཚུལ་ལས་ཆོས་ཀྱི་
འཕྲིན་ལས་རྒྱ་ཆེར་མ་བྱུང་བར་མངོན། སྐུ་ཚེ་ཡུན་རིང་དུ་བཞུགས་ཤིང་
མཐར་གཟུགས་ཅན་རྣམས་ཀྱི་སྣང་ངོར་སྐུ་འོད་ཀྱི་ཕུང་བོ་ཨ་ཡིག་དཀར་པོའི་
1:15



རྣམ་པ་མཁའ་ལ་ཐིམ་པར་གསལ། དེ་ལྟར་ན་ཐང་ཡིག་གི་ལུང་བསྟན་དོན་ནི་
འདི་ཁོ་ནར་ངེས། གཞན་དུ་བོད་རྣམས་རིག་འཛིན་རྒོད་ལྡེམ་ལ་དབོན་་་་
གསས་ཁྱུང་རྒོད་ཅེས་མཚན་འདོགས་ཤིང༌། ཕྱིས་རིག་འཛིན་ཆོས་རྗེ་ གླིང་
པའི་དུས་སྟག་མོ་གཏེར་སྟོན་དབོན་གསས་ཁྱུང་ཐོག་ཅེས་པ་ཞིག་ལ་སྟོད་དུ་བྱུང་
པ་དེའི་རྣམ་ཐར་ཟུར་དུ་ཡོད་ཅེས་གསལ། སྡེ་སྲིད་སངས་རྒྱས་རྒྱ་མཚོས་་
མཛད་ པའི་ཁོག་འབུགས་དྲང་སྲོང་དགྱེས་པའི་དགའ་སྟོན་ (ཤོག་གྲངས་་་་་་
༡༠ ༢ བ་༡)ནང་། གཏེར་སྟོན་དབོན་གསས་ཁྱུང་རྒོད་ཀྱིས་ལྷོ་བྲག་ནས་ཟབ་
གཏེར་ལ་སྤྱན་ དྲངོས་ པ་བདུད་ རྩི་བུམ་ པ་ འབྲིང་ བ་ ཞེས་འཁོད་ པ་ བཅས།
མདོར་ན་དབོན་གསས་ཁྱུང་ཐོག་ནི་ཇོ་བོ་ཨ་ཏི་ཤའི་དུས་ཙམ་སྟེ་ཧ་ཅང་སྔ་བའི་
དུས་སུ་བྱུང་བའོ། །
116



ཨ་ཡ་བོན་པོ་ལྷ་འབུམ།
ཨ་ ཡ་ བོན་ པོ་ ལྷ་ འབུམ་ ནི།
བྱང་གི་ཕྱི་གོང་རུ་བ་འཚུབ་མས་་་་་་
ཁྱེར། །བོད་འདིར་དམ་ཆོས་བསྟན་
པ་གསུམ་དུ་གྱེས། ། བཀའ་གཏེར་་་་
གཉིས་ཀྱིས་སངས་རྒྱས་བསྟན་པ་་་་
སྐྱོང༌། ། གཙང་གི་རུ་མཚམས་སྦས་་་
པའི་གཏེར་ཁ་འདི། །མི་བཞག་་་་་་
འདོན་པའི་རྟགས་དེ་བསྟན་ནས་་་་་
འབྱུང་། ། ཨ་ཡ་བོན་པོ་ལྷ་འབུམ་་་་་
ཞེས་བྱ་འབྱུང༌། །ཞེས་པ་བཻ་རོ་ཙ་ན་
དང་དྲང་པ་ནམ་མཁའ་ཟུང་དུ་་་་་
འཇུག་པའི་རྣམ་འཕྲུལ་གཙང་རྟ་ནག་གི་ཕྱོགས་སུ་འབྲོམ་སྟོན་པ་སོགས་དང་
དུས་མཉམ་དུ་འཁྲུངས། རྟེན་བོད་སྔགས། མཚན་ལྷ་འབུམ་མམ་བོན་གྱི་
ཕྱོགས་སུ་གུ་རུ་སྣོན་རྩེར་གྲགས། །
འདིས་གཙང་གི་རུ་མཚམས་དང་ཉེ་བའི་རྟ་ནག་དུང་ཁོར་བྲག་ནས་ཆོས་
བོན་སྨན་རྩིས་ཀྱི་སྐོར་རྒྱ་ཆེའི་གཏེར་ཞལ་ཕྱེ་པར་གྲགས་ཀྱང་། རང་ལུགས་ལ་
མདོས་ཕྲན་ཙམ་གྱི་ལུང་རྒྱུན་ལས་གཞན་མི་བཞུགས་ཞེས་གོང་གསལ་གཏེར་
སྟོན་བརྒྱ་རྩའི་རྣམ་ཐར་རིན་ཆེན་བཻཌཱུརྱའི་ཕྲེང་བ་(ཤོག་གྲངས་༩ ༢བ་ ༡)པར་
117



གསལ། སྡེ་སྲིད་སངས་རྒྱས་རྒྱ་མཚོས་མཛད་པའི་ཁོག་འབུགས་དྲང་སྲོང་
དགྱེས་ པའི་དགའ་སྟོན་ (ཤོག་གྲངས་༩༩ ན་༦)ནང༌། ཡུལ་སྟོད་ལུང་དུ་་་
འཁྲུངས་ཤིང་། རུས་བོན་ཡིན་པས་མིང་ལ་ཨ་ཡ་བོན་པོ་ལྷ་འབུམ་དུ་གྲགས་
པ་དེས་ཀྱང་སྨན། རྩིས། ཆོས། བོན་བཞི་ཀ་རུ་མཚམས་ནས་ཕྱུངས་ཞེས་
འཁྲུངས་ཡུལ་ཅུང་ཟད་མི་འདྲ་ཙམ་འདུག །
118



གཏེར་སྟོན་ཀུ་ས་སྨན་པ།
གཏེར་སྟོན་ཀུ་ས་སྨན་པ་ནི་ཐང་
ཡིག་ལས། ལ་སྟོད་བཙན་ཡུལ་བོན་ལ་
སོ་ནམ་བྱེད། །འཛམ་གླིང་རྒྱལ་པོའི་་་
དཔོན་བརྒྱུད་འབངས་མི་ནོན། །ལྷོ་་་་
གཏོར་གཏེར་ཕྲན་འགའ་ཞིག་སྦས་པ་་
འདི། ། མི་བཞག་འདོན་པའི་རྟགས་་་་་
དེར་བསྟན་ནས་འབྱུང་། །གཏེར་སྟོན་
ཀུ་ས་སྨན་པ་ཞེས་བྱ་འབྱུང༌། །ཞེས་པ་
ལྟར་ སྤྱིར་ གཏེར་ མར་ གྲགས་ པ་ ནི།
སློབ་དཔོན་པདྨའི་གསུངས་ལས། མ་
འོངས་དོན་དུ་རིན་ཆེན་ཆོས་གཏེར་་་་་
སྦས། །དེས་ན་གཏེར་གྱིས་འགྲོ་བ་དཔག་མེད་འདྲེན། ། ཞེས་གསུངས་པ་ལྟར་
གྱི་ཟབ་གཏེར་ནང་ཆོས་དང༌། སྨན། རྩིས། བོན་ལ་སོགས་པ་དཔག་ཏུ་
མེད་པར་ཡོད་པའི་ཁར་ད་དུང་ནོར་གྱི་བྱེ་བྲག་མང་པོ་ཞིག་ཀྱང་གཏེར་དུ་སྦས་
ནས་རྒྱལ་བརྒྱུད་ཕྱི་མ་རྣམས་ཀྱི་ནོར་སྐལ་ལྟ་བུར་བཞག་པའང་ཡོད་འདུག
དཔེར་ན་རྒྱལ་པོ་བཀའ་ཐང་ནང་། རྒྱལ་བརྒྱུད་ནོར་སྐལ་དཀོར་ནོར་སྦས་པ་
དང༌། ། ས་དམིགས་འདོམ་དང་མདའ་ཡིས་གཞལ་ཚོད་རྣམས། །ནང་ནོར་་
སེམས་ལ་གཏེར་སྲུང་མཆོད་དེ་ཐོན། །བློ་ཐུབ་ནང་བློན་ཐུགས་གཅེས་ཁྲིད་ནས་
119



ནི། །ནུས་པ་ལྡན་པའི་སྐྱེས་བུས་ས་ལ་བྲུས། །གསང་ཐུབ་བློན་ཆེན་རྒྱལ་བརྒྱུད་
ཕྱི་རབས་རྣམས། །ནོར་ཆེན་གང་འདོད་ལོངས་ལ་སྤྱོད་ཅིང་མཆོད། །ཅེས་
གསུངས་པ་དང་། །
གོང་གསལ་ཀུ་ས་སྨན་པ་ཞེས་པས་འབྲུག་ཡུལ་གྱི་སྦ་གྲོ་བཅལ་སོགས་ནས་
ཆོས་དང༌། སྨན། བོན་གསུམ་གྱི་ཟབ་གཏེར་དུ་མ་བཏོན་ཅིང་ལྷག་པར་
གཏེར་ཆོས་གཞན་ལས་ཀྱང་སྨན་དཔྱད་ཀྱི་འགྲོ་དོན་རྒྱ་ཆེ་བ་ཞིག་བྱུང་བའི་སྐོར་
སྡེ་སྲིད་ཁོག་འབུགས་ནང་འཁོད་པ་དང་། ཡང་ཟབ་མོའི་གཏེར་དང་གཏེར་
སྟོན་གྲུབ་ཐོབ་ཇི་ལྟར་བྱོན་བའི་ལོ་རྒྱུས་མདོར་བསྡུས་བཀོད་པ་རིན་ཆེན་་་་་
བཻཌཱུརྱའི་ ཕྲེང་བ་ཞེས་པའི (ཤོག་གྲངས་༤ ༢ བ་ ༢) ནང་། གཏེར་སྟོན་ཀུ་ས་
སྨན་པ་ནི། བི་རོའི་སྐྱེ་མཐའ་ལྷོ་བྲག་གི་ཕྱོགས་སུ་འཁྲུངས། རྟེན་སྨན་་
སྔགས་དཀྱུས་མ། དབེན་གནས་རྣམས་སུ་སྒྲུབ་པ་མཛད་པས་ཀུན་སྤང་ཟླ་
འོད་དང༌། སྨན་པ་པདྨ་སྐྱབས་སུ་གྲགས། ཀུ་ས་ནི་ས་མིང་དང་། སྟོན་པ་
ནི་གཞུང་ལུགས་ཅི་རིགས་པ་མཁྱེན་པའི་སྦས་པའི་རྣལ་འབྱོར་ཆེན་པོ་སྟེ་དེ་ཉིད་
ཀྱིས་སྦྲ་གྲོ་བཅལ་གྱི་བྲག་སྡིག་རུ་འཛིངས་པ་འདྲ་བ་ནས་གཏེར་ཞལ་ཕྱེ་པ་ལས།
གཏེར་ སྒྲོམ་ དྲིལ་ བུའི་ དབྱིབས་ སོགས་ བཞི་ བྱུང་ བའི་ དྲིལ་ བུ་ ལས་ ཆོས།
གཤང་ལས་བོན། གཙག་ཆའི་སྒྲོམ་བུ་ལས་སྨན། གབ་ཙེ་ལས་རྩིས་ཀྱི་སྐོར་
རྒྱ་ཆེར་ཐོན་པར་གྲགས་ནའང་དེང་སང་དབང་ལག་གི་བཅུད་ལེན་དཔེ་ལུང་
གཉིས་ ཀའི་རྒྱུན་བཞུགས་པ་ཙམ་ལས་གཞན་མ་མཇལ་ཞེས་དང༌། (ཤོག་
གྲངས་༩ ༣ན་ ༣) འདི་ཉིད་ཆོས་དབང་རིན་པོ་ཆེའི་སྐུ་ཚེའི་སྟོད་གཡུ་ཐོག་པ་
དང་དུས་མཉམ་དུ་བྱོན་པར་གསལ་བས་བོན་གྱི་གཏེར་འབྱུང་འགའ་རེར་གཡུ་
ཐོག་པ་དང་གཅིག་པར་བྱས་ཀྱང་དེ་གཉིས་གཅིག་པའི་ གནས་མེད་དོ་ཞེས་་
གསུངས་འདུག །
120



བྷ་རོ་ཕྱག་རྡུམ།
བྷ་རོ་ཕྱག་རྡུམ་མམ་སྐྱེས་བུ་མེ་ལྷ་ཞེས་པ་ནི་བོད་ཀྱི་མངའ་རིས་ རྒྱལ་ས་
བརྒྱུད་མངའ་བདག་རྩེ་ལྡེའི་སྐབས་༧ ཨོ་རྒྱན་ཡུལ་ནས་བོད་ལ་སྤྲུགས་པའི་སྨན་
པ་མཁས་ཅན་ཞིག་ཡིན། སྐྱེས་བུ་མེ་ལྷའི་ཡབ་ནི་སློབ་དཔོན་ཛི་ན་མི་ཏྲ་ཞེས་
པ་དེ་ཡིན་ཅིང་། ཨོ་རྒྱན་ཡུལ་དུ་གསོ་རིག་རྒྱ་མཚོའི་ཕ་མཐར་སོན་པས་རྒྱལ་
པོའི་བླ་སྨན་མཛད་དུས་བཙུན་མོའི་ནད་བཅོས་པའི་སྐབས་མི་ཚངས་སྤྱོད་ཀྱི་
ཉེས་པ་ཤོར་བར་བརྟེན་རྒྱལ་པོས་གསོད་པར་ ཕངས་ཏེ་ཉེས་ཁྲིམས་ལ་ཕྱག་
བཅད་པས་བྷ་རོ་ཕྱག་རྡུམ་ཞེས་ཟེར། །
བོད་དུ་ཕེབས་རྗེས་སྙན་བརྒྱུད་བེ་བུམ་ནག་པོ་ི དང༌། ཆུང་དཔྱད་བེ་
བུམ་སྔོན་པོ། འབུམ་ཁུ་ཚུར། དེ་སྐོར་ཕྱི་ནང་གསང་གསུམ་སོགས་མན་
ངན་གི་ཡིག་སྣ་མང་དུ་མཛད། མཐའ་བཞི་དང་། དགོན་སྟོང་། ཟེའུ་
སྨན་པ་སྟེ་ཐུགས་སྲས་བཞི། ཉང་དང༌། གཡའ། འབེ་ལ་སོགས་པ་ཞལ་
སློབ་དུ་མ་བྱུང་ཞེས་སྡེ་སྲིད་ཁོག་འབུགས་ནང་དུ་གསལ། །
སྐྱེས་བུ་མེ་ལྷའི་རྣམ་ཐར་ཅུང་ཟད་ཞིབ་པ་སྙན་བརྒྱུད་བེ་བུམ་ནག་པོའི་
ལེའུ་དང་པོ་བརྒྱུད་པའི་ལོ་རྒྱུས་ལས། ཨོ་རྒྱན་ཡུལ་དུ་སྐུ་འཁྲུངས་པའི། །
སྤྲུལ་སྐུ་སྐྱེས་བུ་མེ་ལྷ་དེས། ། དྲང་སྲོང་བརྒྱུད་པ་མ་ཆད་པ། །ཡང་མེས་ཤིན་
གནྟ་ལགས། །མེས་པོ་ཨུ་པ་དེ་ཤ་ལགས། །ཡབ་ནི་ཛི་ན་མི་ཏྲ་ལགས། །ལག་
རྡུམ་ཞེས་བྱ་བླ་དྭགས་ལགས། ། རྒྱུ་མཚན་རྒྱལ་པོའི་བླ་སྨན་བྱས། །བཙུན་མོ་
བཅོས་པ་ཉེས་པ་ཤོར། །རྒྱལ་པོའི་བཀའ་ཡི་ཆད་པ་བྱུང་། །བསད་པར་ཕངས་
121



ནས་ལག་ཚིགས་བཅད། །ལས་ཀྱི་སྟོབས་ཀྱིས་བོད་དུ་སྤྲུགས། །ཡབ་ཅིག་ཛི་ན་
མི་ཏྲ་དེས། ། ཐུགས་ཀྱི་པདྨ་ཁ་ཕྱེས་ནས། ། སྙན་བརྒྱུད་གདམས་པ་མ་ལུས་་
པ། །སྤུ་རངས་མཐོ་ལྡིང་བསྐྱལ་ནས་ནི། །སྲས་ལ་ཚིག་ཅིག་མ་ཆད་པ། །ཡི་གེ་
རིས་སུ་མ་བཏབ་པར། །སྙན་བརྒྱུད་གདམས་པ་གནང་བ་ཡིན། ། དྷེ་སྐོར་མ་
བུའི་སྨན་དཔྱད་ཀྱང་། ། ཚིག་ལ་ ལྷག་ཆད་མེད་པ་རུ། ། དོན་དུ་བསྡུས་ནས་
བསྟན་པ་ཡིན། །དེ་ནས་རིམ་གྱིས་བརྒྱུད་པ་ལ། ། སྤུ་རངས་མྱོང་ལ་གནང་བ་
ཡིན། །དེ་ནས་སྙེ་མོ་གཞུ་རུ་བྱོན། །ཇོ་བོ་མྱང་སྨན་རིང་མོ་ལ། །དྷེ་སྐོར་མ་བུའི་
སྨན་དཔྱད་དང༌། ། གྲང་བའི་བཅོས་ཐབས་ཐུར་མའི་སྐོར། །གདམས་པ་
མྱང་ལ་གནང་བ་ཡིན། ། དེ་ནས་དབུ་རུ་ཡེར་པར་བྱོན། །དེ་ལ་སློབ་མ་བཞི་
ཡོད་དེ། ། མཐའ་བཞི་དགོན་དང་སྟོང་དང་ གསུམ། །ཟེ་འུ་སྨན་པ་དེ་དང་
བཞི། །དེ་ནི་ཐུགས་ཀྱི་སྲས་བཞི་ཡིན། །གཡའ་དང་བྷེ་ལ་སོགས་པ་རྣམས། །
ཞར་ལ་བསླབས་པའི་སློབ་མ་ཡིན། ། སྐར་ཆུང་མཐའ་བཞི་ ཤག་གེ་ལ། ། རྨ་་
རྣམས་སྐོར་གསུམ་བསླབས་པ་ཡིན། ། སྒྲགས་ཀྱི་གྱེར་སྟོན་ཆོས་ གྲགས་ལ། །
གྲང་བའི་སྐོར་གསུམ་བསླབས་པ་ལགས། ། སྟོད་ལུང་ཟེ་འུ་སྨན་པ་ལ། །བྲུལ་
ཚེའི་སྐོར་ཚོ་བསླབས་པ་ལགས། །ཡར་ལུང་སྟོང་སྨན་ཤག་ཆུང་ལ། །ཚ་གྲང་
རླུང་གསུམ་བསླབས་པ་ལགས། །ཞལ་ནས་གསུངས་པའི་གདམས་པ་ལ། །དྲིས་
ལན་སྐོར་ཚོ་ཟེར་བ་ལགས། ། ཡི་གེ་མེད་པའི་གདམས་པ་ལ། །ནག་པོ་སྐོར་
གསུམ་ཟེར་བ་ལགས། །ནག་པོ་སྐོར་གསུམ་གདམས་པ་འདི། ། སྟོང་ལ་སློབ་
གྲངས་མང་ན་ཡང་། །ཐོར་ཐོར་གནང་བ་འགའ་ཙམ་ལས། །རྒྱས་པར་བྱིན་པ་
གཅིག་ཀྱང་མེད། །འཕན་ཡུལ་རྔས་སྨན་རྡོར་རྒྱལ་དང་། །གཙང་སྨན་ཏྲེ་ཡི་ཁ་
ལེབ་གཉིས། །གྲ་ཕྱིའི་བེ་སྨན་བྱང་རྒྱལ་གསུམ། ། ཐུགས་བཏགས་པ་ཡི་བུ་་
གསུམ་ཡིན། །གྲ་ཕྱ་བེ་སྨན་བྱང་རྒྱལ་གསུམ། །ཐུགས་བཏགས་པ་ཡི་བུ་གསུམ་
ཡིན། །གྲ་ཕྱིའི་བེ་སྨན་བྱུང་རྒྱལ་དེས། །ཞལ་གདམས་ཡི་གེར་བཀོད་པ་ཡིན། །
བུ་དང་ཚ་ལ་ཕོག་པ་ལགས། །དེ་ནས་སྐྱོགས་སྨན་དག་ལ་གནང་། །དེ་ནས་
122



རིམ་པས་བདག་ལ་གནང་། །སྙན་བརྒྱུད་ཚིག་གཅིག་མ་ཆད་པར། །སྙན་ནས་
སྙན་དུ་བརྒྱུད་པ་ཡིན། །ཞལ་ནས་ཞལ་དུ་བརྒྱུད་པ་ཡིན། །ཐུགས་ནས་ཐུགས་
སུ་བརྒྱུད་པ་ཡིན། །འདི་ལྟ་བུ་ཡིན་གདམས་པ་འདི། །འཛམ་བུའི་གླིང་ན་་
དཀོན་པ་ཡིན། །དཀོན་མོད་ནམ་མཁའ་མེ་ཏོག་འདྲ། །བྱིན་རླབས་ཁྲི་་་་་་
གདུགས་ཉི་མ་འདྲ། །དཀོན་མོད་རྒྱལ་ཁམས་མི་ལ་དྲིས། །བདེན་རྫུན་ལག་ཏུ་
ལོངས་ལ་ལྟོས། ། སྦྱོར་བ་རེ་ལ་རྟ་རེ་རི། །སྤྱིར་ན་ནོར་བུ་རིན་ཆེན་འདྲ། །
དགོས་འདོད་ཐམས་ ཅད་འབྱུང་བ་ཡིན། ། ཞེས་སྐྱེས་བུ་མེ་ལྷ་བོད་དུ་ཕེབས་
ནས་སྨན་དཔྱད་དང་སློབ་མ་བསྐྱངས་ཚུལ་དེ་ལྟར་ཡིན་ཅིང་། བོད་ཀྱི་གསོ་
རིག་དར་བྱེད་ལྔ་བཅུ་རྩ་བརྒྱད་བགྲངས་པའི་སྐབས་སུ། སྐྱེས་བུ་མེ་ལྷ་ཞེས་པ་
ནི་ནམ་མཁའ་ལྟར་ཁྱབ་པ་གཅིག་ཅེས་པའི་མཚན་གྱི་གཟེངས་བསྟོད་ཡོད་ལ།
སྐྱེས་བུ་མེ་ལྷས་ལག་ལེན་རྒྱས་བཤད་དར། ། སྤུ་རངས་ཉང་སྨན་ཐུར་མ་ཚད་
མེད་དར། ། སྟོང་སྨན་སྟག་ཆུང་ཚད་པའི་སྒོས་བཅོས་དར ། ཞེས་སོགས་
གསལ་ལོ། །
མཆན་འགྲེལ།
སྔར་བོད་ཀྱི་ལྷ་བཙན་པོའི་གདུང་བརྒྱུད་མངའ་བདག་རྩེ་ལྡེ་ཞེས་པའི་འཁྲུངས་ལོ་མ་
རྙེད་ཀྱང་རྒྱལ་པོ་དེས་མངའ་རིས་སུ་ཆོས་འཁོར་ཆེན་མོ་བཙུགས་པའི་དུས་ཚོད་ནི་
རབ་བྱུང་དང་པོའི་མེ་འབྲུག(སྤྱི་ལོ་1076)ལོ་ཡིན་ནོ། ། །
(2ཛི་ན་མི་ཏྲ་ཞེས་པ་ལེགས་སྦྱར་སྐད་དང༌། བོད་སྐད་དུ་རྒྱལ་བའི་བཤེས་གཉེན་ཞེས་
ཞུ། ཟུར་མཁར་བློ་གྲོས་རྒྱལ་པོས་བརྩམས་པའི་ཤེས་བྱ་སྤྱིའི་ཁོག་འབུགས་（ཤོག་
གྲངས་ ༡༧༦བ་༣)ལས་འདི་ནི་མངའ་བདག་ཁྲི་རལ་པ་ཅན་གྱིས་བོད་ཕྲུག་བློ་རྣོ་བ་
བཅུ་དྲུག་རྒྱ་གར་དུ་ཆོས་ལེན་པར་བརྫངས་པས་གསུམ་གྱིས(སྐ་ཅོག་ཞང)མཐར་ཕྱིན་
པར་བྱུང་ནས་པཎྜི་ཏ་ཛི་ན་མི་ཏྲ་སོགས་གདན་དྲངས། ཆོས་ཐམས་ཅད་བཀས་
བཅད་ཀྱིས་གཏན་ལ་འབེབས་པར་མཛད་པ་པོ་དེ་ཉིད་ཡིན་པར་རྦ་བཞེད་ཞབས་
123



བཏགས་སོགས་ལས་གསལ་པོར་བཤད་ཅིང་ཞེས་གསུངས་པ་ལྟར་ཛི་ན་མི་ཏྲ་བོད་དུ་
ཕེབས་མྱོང་ཡོད། ཕྱི་མ་རྒྱུད་ཀྱི་གདོན་ཆུ་བརྟག་པའི་སྐབས་ཛི་ན་མི་ཏྲའི་ཆུ་དཔྱད་
ཅེས་པའང་སློབ་དཔོན་འདི་ཉིད་ཀྱིས་མཛད་པར་གྲགས་སོ། །
3སྙན་བརྒྱུད་བེ་བུམ་ནག་པོ་ཞེས་པ་དེ་ལ། ལེའུ་དང་པོ་བརྒྱུད་པའི་ལོ་རྒྱུས། གཉིས་
པ་རྩ་འཁྲིད། གསུམ་པ་ཆུ་ལ་ནད་ངོས་བཟུང་བ། བཞི་པ་འཁྲུ་བར་ནད་ངོས་
འཛིན་པ། ལྔ་པ་སྐྱུགས་པར་ནད་ངོས་བཟུང་བ། དྲུག་པ་ཁོག་ནད་ལ་གསང་སྒོ་
བྱུང་བ་ནད་ངོས་བཟུང་བ། བདུན་པ་ཁྲག་ལ་ནད་བརྟག་པ། བརྒྱད་པ་ཚད་པ་
རྟགས་ངེས་ཅན་གྱི་ཞལ་གདམས། དགུ་པ་ཚད་པ་བྱེ་བྲག་ཏུ་ཤན་འབྱེད་པ་དང་རྩ་
ཆུ་ན་ལུགས་གསུམ་གྱི་སྒོ་ནས་ངོས་འཛིན་པ། བཅུ་པ་ཚ་གྲང་ནོར་ར་རེ་ཤན་འབྱེད་
གེགས་སེལ། བཅུ་གཅིག་པ་དྲིས་ལན་བརྟག་པ། བཅུ་གཉིས་པ་འཚོ་འཆི་ཁ་་་
དམར། ཡང་བཅུ་གཉིས་པ་སྨན་སྦྱོར། བཅུ་གསུམ་པ་བཤེལ། བཅུ་བཞི་པ་རྩ་
བཤལ། བཅོ་ལྔ་པ་གཏར་ག བཅུ་དྲུག་པ་མེ་བཙའ། བཅུ་བདུན་པ་ཟས་བཅོས།
བཅོ་བརྒྱད་པ་གཟེར་བཅོས། བཅུ་དགུ་པ་གམ་འཁྲུགས་བཅོས་པ། ཉི་ ཤུ་པ་་
རིམས་ནད་གསོ་བ། ཉེར་གཅིག་པ་རིམས་ནད་གསོ་བ། ཉེར་གཉིས་པ་དོན་སྣོད་
གཉིས་ཀྱི་བཅོས་ཐབས། ཉེར་གསུམ་པ་ཚད་གསར་བཅོས་པ། ཉེར་བཞི་པ་གློ་བ་
ཆུ་ཤོར་བཅོས། ཉེར་ལྔ་པ་གློ་རྣག་བཅོས་པ། ཉེར་དྲུག་པ་གེགས་སེལ་ཐོར་བུ།
ཉེར་བདུན་པ་སྙིང་རླུང་དང་ཆུ་སེར་བཅོས་པ། ཉེར་བརྒྱད་པ་རྒྱུ་གཟེར་བཅོས་པ།
ཉེར་དགུ་པ་བད་ཀན་སྨུག་པོ་བཅོས་པ། སུམ་ཅུ་པ་བད་ཀན་སྨུག་པོ་སྒོས་བཅོས།
སོ་གཅིག་པ་དམུ་ཆུ་བཅོས་པ། སོ་གཉིས་པ་མཁལ་མ་སུརླ་བཅོས་པ། སོ་གསུམ་པ་
མཁྲིས་པ་ཤ་ཡ་བཅོས་པ། སོ་བཞི་པ་སྐྲན་བཅོས་པ། སོ་ལྔ་པ་ཁྲག་བཅད་པ། སོ་
དྲུག་པ་ཚད་པའི་རྟགས་དང་གསོ་ཐབས་གེགས་སེལ་རྣམས་སོ། །
124



གཡུ་ཐོག་གསར་མ་ཡོན་ཏན་མགོན་པོ།
གཡུ་ཐོག་གསར་མ་ཡོན་ཏན་མགོན་པོ་(སྐུ་པར་དེབ་མདུན་དུ་གསོལ་
ཡོད་)ཞེས་པ་ནི། སྔར་གྱི་གཡུ་ཐོག་རྙིང་མའི་རིགས་ལས་མཆེད་པའི་གདུང༌
རབས་བཅུ་གསུམ་པ་ན། གཙང་ཉང་སྟོད་ཀྱི་སའི་ཆ་སྒོ་བཞི་)རེ་ཐང་དུ་ཡབ་
གཡུ་ཐོག་ཁྱུང་པོ་རྡོ་རྗེ་དང་། ཡུམ་པདྨ་འོད་ལྡན་གྱི་སྲས་སུ་དགེ་ལེགས་ཀྱི་
མཚན་མ་བསམ་གྱིས་མི་ཁྱབ་པ་དང་བཅས་དུས་རབས་བཅུ་པའི་ནང་སྐུ་་་་
འཁྲུངས། ཆུང་ངུ་ནས་བག་ཆགས་བཟང་པོའི་སྣང་བས་སྨན་གྱི་ངོས་འཛིན་
ལ་སོགས་པ་འཁྲུལ་བ་མེད་པར་མཁྱེན། ཉིད་ཀྱི་གསུང་ལས་ཀྱང༌། ཁོ་བོ་
གཡུ་ཐོག་མགོན་པོ་ཡིས། །ལོ་བརྒྱད་ལོན་ནས་སྨན་དཔྱད་བསྐྱངས། །ཞེས་
གསུངས་པ་ལྟར་འགྲོ་ཕན་གྱི་སྤྱོད་ཚུལ་བསྐྱངས། །
དགུང་ལོ་བཅུ་གཉིས་ཀྱི་སྐབས་སུ་མང་མཁར་ཚ་ལུང་པ་རོག་སྟོན་དཀོན་
ཅོག་སྐྱབས་སྒོ་བཞི་རེ་ཐང་དུ་བྱོན་དུས་རྒྱས་པ་འབུམ་དང་། རྟ་སྒ་སྲབ་་་
བཅས་འབུལ་བ་གྱ་ནོམས་པ་ཕུལ་ཏེ་དཔལ་ལྡན་རྒྱུད་བཞི་རྫོགས་པར་ཞུས་ནས་
རེ་ཞིག་ཆིག་བརྒྱུད་ཀྱི་བཀའ་རྒྱ་མ་བཀྲོལ་བར་རང་གི་ཟབ་བཞེས་སུ་མཛད།
སྔ་ཕྱིར་རྒྱ་གར་དུ་ལན་དྲུག་དང་། དེ་དུས་སིངྒྷ་ལ་དང་གསེར་གླིང་ཚུན་ཆད་
ལ་ཕེབས། རྫུ་འཕྲུལ་གྱི་བཀོད་པ་བསྟན་པ་བསམ་ལས་འདས་ཤིང་བརྟན་
གཡོའི་ དངོས་ པོ་ ཀུན་ ལག་ མཐིལ་ དུ་སྒྱུ་ རུ་ ར་ བཞག་ པ་ བཞིན་ གཟིགས་ ཏེ།
བཀའ་འགྱུར་དང་བསྟན་འགྱུར་ཐུགས་ཐོག་ནས་འཆད་པ་དང་། རྒྱ་གར་རྡོ་
རྗེ་གདན་དུ་པཎ་ཆེན་བརྒྱ་ཕྲག་དུ་མའི་ཚོགས་དཔོན་མཛད། སྐུ་ཚེའི་སྟོད་དུ་
125



ཡན་ལག་བརྒྱད་པ་ཁོ་ནའི་འཕྲིན་ལས་བསྐྱངས། དེ་ནས་རྩ་དཔྱད་རིག་པ་
རང་གསལ་སྡེ་ཚན་ལྔ་པ་དང་། ལག་ལེན་པོད་ཆུང་། རྒྱུད་ཆུང་བདུད་རྩི་
སྙིང་པོ། ཤོག་དྲིལ་སྐོར་གསུམ། ལྡེ་མིག་སྐོར་དྲུག་སོགས་སྨན་གཞུང་མང་
པོ་བརྩམས་པར་མཛད། ཉིད་ཀྱི་རྣམ་ཐར་ནང་། ཁོ་བོ་གཡུ་ཐོག་མགོན་པོ་
བདག་གིས་ནི། །སུམ་ཅུ་བཞི་ལ་རྒྱ་གར་ཡུལ་དུ་ཕྱིན། ། ཡན་ལག་བརྒྱད་དང་
ལྕང་ལོ་ནག་པོའི་རྒྱུད། །བསིལ་གཟེར་གནད་དང་རྒྱུད་རིགས་དྲུག་ཅུ་ལྔ། །དེ་
ལ་སོགས་པའི་གསང་བའི་གདམས་པ་རྣམས། །མ་ནོར་སོ་སོར་བདག་གིས་ཀུན་
ཐོས་ནས། ། མི་ལོ་མང་དུ་འཇིག་རྟེན་ཁམས་སུ་བསྡད། །བུ་སློབ་དོན་དུ་ཤོག་
དྲིལ་སྐོར་གསུམ་མཛད། །ད་ནི་གཡུ་ཐོག་ཤི་ཡང་འགྱོད་པ་མེད། །ཅེས་དང༌།
ཡང་རྣམ་ཐར་ལས། གཡུ་ཐོག་མགོན་པོ་བདག་གིས་ནི། །མི་ལོ་བདུན་ཅུ་རྩ་
བདུན་དུ། ། རིན་ཆེན་གསོ་དཔྱད་སྲོག་བཞིན་བསྐྱངས། །ཞེས་གསུངས་པ་་་
བཅས་མདོར་ན་གཡུ་ཐོག་གསར་མ་ཡོན་ཏན་མགོན་པོའི་སྐུ་ཚེ་ཧྲིལ་པོ་ནི་ནད་
པའི་འགྲོ་དོན་བསྐྱངས་ནས་བཞུགས་པའི་ཁར་སྐུ་ཚེའི་མཇུག་ཏུ་དཔལ་ལྡན་
རྒྱུད་བཞི་འདི་ཉིད་གསོ་དཔྱད་ཀུན་གྱི་ཡང་རྩེར་གཟིགས་ནས་ཕྱི་རབས་ཀྱི་དོན་
དུ་བཀའ་རྒྱ་བཀྲོལ་ཏེ་ལུས་ཅན་ཀུན་གྱི་སྤྱི་ནོར་དུ་སྤེལ་ནས་རྩ་རྒྱུད་ཀྱི་ལེའུའི་
གྲངས་དང་། བཤད་རྒྱུད་དུ་ཇ་དང་སྨན་ཟས་ལེའུ་སོགས་སུ་ཐོར་བུའི་བསྣན་
ཁ་དང་བཅོས། ཕྱི་རྒྱུད་དུ་སྨན་དཔྱད་ཟླ་བའི་རྒྱལ་པོའི་དགོངས་པ་རྩ་ཆུའི་
བརྟག་པ་དང་མ་བུ་དགྲ་གྲོགས། ཇ་དཀར་ཡོལ་ལ་སོགས་དང༌། མན་རྒྱུད་
དུའང་དོན་གོང་མཚུངས་ཀྱི་བསྣན་ཁ་དང་ཞུས་ལེགས་པར་མཛད་དེ། བུའི་
དོན་དུ་གསེར་མཆན་དང་། སློབ་མའི་ངོར་ཟོང་མཆན་ཞེས་པའི་མང་ཉུང་
གཉིས་བཀོད།
རྒྱུད་བཞིའི་འཆད་ཐབས་སུ་ཆ་ལག་བཅུ་གསུམ་མམ་བཅོ་བརྒྱད་་་་་
གྲགས་པ་ཁོག་འབུགས་ཁྱུང་ཆེན་ལྡིང་བ་དང་། སྟོང་ཐུན་མཛེས་པའི་འཇའ་
རིས། ས་བཅད་སྟག་མོའི་རྔམས་ཐབས། ཊིཀ་མུན་སེལ་སྒྲོན་མེ། འགྲེལ་
126



བ་འབུམ་ནག་གསལ་སྒྲོན། རྩོད་བཟློག་གེགས་སེལ་འཁོར་ལོ། སྐོར་ཚོམས་
སྟོང་ཐུན་བཅུ་གཅིག མིང་དོན་བརྡ་སྤྲོད་རྣམ་ལྔ། ལག་ལེན་སྨར་ཁྲིད་ཡིག་
ཆུང༌། མེད་ཐབས་མེད་པ་རྣམ་གསུམ། གབ་པ་བཅོ་བརྒྱུད། ཟབ་པ་
རྣམ་གསུམ། མཁས་ཁྱད་ངོ་མཚར་བཞི་སྤྲུགས། རྒྱུད་ཆུང་བདུད་རྩི་སྙིང་པོ།
གསོ་དཔྱད་མུ་ཏིག་ཕྲེང་བ། ཕན་བྱ་སྔགས་འབུམ་དཀར་པོ་བཅས་རྣམས་
ཡོད་པ་ལས། སྐོར་ཚོམས་སྟོང་ཐུན་བཅུ་གཅིག་དང༌། ལག་ལེན་སྨར་ཁྲིད་
ཡིག་ཆུང་། གབ་པ་བཅོ་བརྒྱད། མེད་ཐབས་མེད་པ་རྣམ་གསུམ། ཁ་
ཐོར་རིན་ཆེན་སྤུངས་པ། ཁྱད་པར་ཟབ་པ་རྣམ་གསུམ། མཁས་ཁྱད་ངོ་
མཚར་བཞི་སྤྲུགས། བདུད་རྩི་སྙིང་པོ། མུ་ཏིག་ཕྲེང་བ་རྣམས་གཡུ་ཐོག་པ་
རང་གི་གསུང་ཡིན་པར་ཕལ་ཆེར་བཞེད་པ་དང་། གཞན་མ་རྣམས་རྫ་ཡེ་ཤེས་
གཟུངས་དང་། ཤག་རམ་པ་ཉི་མ་དཔལ། འབལ་སྨན། བྲང་ཏི། རོག་
སྟོན་དཀོན་ཅོག་སྐྱབས་སོགས་ཀྱིས་བརྩམས་ཤིང༌། དེ་མིན་ཊི་མུན་སེལ་
སྒྲོན་མེ་དང༌། མིང་དོན་བརྡ་སྤྲོད་རྣམ་ལྔ་སོགས་བཻ་རོས་མཛད་ཅེས་ཟེར།
གཞན་ཡང་སྨན་པའི་རྒྱལ་པོ་གཡུ་ཐོག་གསར་མ་ཞེས་པ་དེས་སྔོ་འབུམ་ཆེན་མོ་
དང་། མན་ངན་སྙིང་པོ་དྲིལ་བ་འབུམ་ཁུ་ཚུར། ཐོར་བུ་མེ་ལེན། དེབ་
ཆིངས་སྒྱོགས་ཀྱི་དཔེ་རིས། བྱང་ཁོག་གི་རྩ་པྲ། སྨུག་པོ་གསོ་བ་ཆུ་རྒྱུན་གྱི་
གདམས་པ། ལག་ལེན་པོད་ཆུང་། ཆུའི་འཁོར་ལོ་དང་པྲ་གསལ་བའི་མེ་
ལོང་། བུ་དོན་མ། འབྱུང་བ་ལུས་འཁྲུགས་ཀྱི་གེགས་སེལ། དུག་ནད་ཞི་
བ། མོ་ནད་བཅོས་ཐབས་ཡིག་སྣ་བཅུ་བཞི་པ། གཟེར་སྨན་གཉེན་པོ་ལྔ་
སྦྱོར། སྨན་པའི་བྱ་བ་མདོར་བསྡུས་སོགས་མཛད་དེ་བོད་གངས་ཅན་གྱི་ཡུལ་
དུ་གསོ་དཔྱད་ཀྱི་བསྟན་པའི་སྒྲོན་མེ་ཆེས་ཆེར་སྤར་བར་མཛད། དམ་པ་དེ་ལ་
རྗེས་འཇུག་གི་སློབ་མ་ཀུན་བསྡོམས་ན་གནམ་གྱི་སྐར་མ་དང་སའི་དྲེག་པའི་དཔེ་
བཞིན་བྱུང་བ་ནས་ཡོངས་གྲགས་ནི་ལྗང་སྨན་ལེབ་སེ། འབལ་སྨན་ཉི་མ་
དཔལ། རྫ་ཡེ་ཤེས་གཟུངས། སྟོན་པ་ཨ་ཚེས། ཤག་རམ་པ་ཉི་མ་དཔལ།
127



གཡུ་ ཐོག་ འབུམ་ སེང་ དང་། བསོད་ སེང༌།
དགེ་བཤེས་རོག་ཆུང་རྣམས་ཡིན་ནོ། །
སུམ་ སྟོན་ ཡེ་ ཤེས་ གཟུངས།
མཆན་འགྲེལ།
Q སྒོ་བཞི་ནི། ཤར་སྒོ་རྭ་ལུང་ཆོས་ཀྱི་སྒོ། ལྷོ་སྒོ་ཉིང་རོ་ཤིང་གི་སྒོ། བྱང་སྒོ་རྡོ་
ལྕགས་ལྕགས་ཀྱི་སྒོ། ནུབ་སྒོ་རྒྱ་བྲག་ནས་ཀྱི་སྒོ། ཞེས་མྱང་ཆོས་འབྱུང་ལས་་་་
གསུངས།
2 བྲང་ཏིའི་ཤེས་བྱ་རབ་གསལ་རྒྱས་པ་ལས་ཁྱུང་པོ་རྡོ་རྗེ་ནི། མཁས་གྲུབ་ནུས་མཐུ་
ལྡན་པའི་སྨན་པ་རྣམ་བཞི་དྲངས་སྐབས་ལུང་མར་གྱི་གཡུ་ཐོག་ཁྱུང་པོ་ཞེས་གསལ། །
128



སུམ་སྟོན་ཆེན་པོ་ཡེ་ཤེས་གཟུངས།
སུམ་སྟོན་ཡེ་ཤེས་གཟུངས་ཞེས་པ་
ནི། འཁྲུངས་ཡུལ་སྙེ་མོའི་མདའ་སུམ་
པ་ཞེས་པ་ནས་ཡིན་ཞིང་། འཁྲུངས་
ལོ་གང་ཡིན་དཔྱད་གཞི་མ་རྙེད། སྐུ་
གཞོན་ནུའི་སྐབས་ནས་རིག་གནས་་་་་་
མཐའ་དག་ལ་སྦྱངས་པ་མཐར་ཕྱིན་པ་
གནང་། དེ་རྗེས་རྗེ་གཡུ་ཐོག་པའི་་་་
རྣམ་ཐར་གསན་པས་ཐུགས་ལ་དད་གུས་
ཚད་མེད་འཁྲུངས་ཏེ་གསོ་དཔྱད་ཀྱི་་་་
གདམས་པ་དོན་དུ་གཉེར་བའི་ཆེད་དུ་གཡུ་ཐོག་པའི་ཞབས་ལ་གཏུགས་ནས་མི་
ལོ་བཅུ་གཉིས་ཀྱི་བར་དུ་མཉེས་པ་གསུམ་གྱི་ཞབས་ཏོག་ཞུས་པས་རྒྱུད་རྒྱལ་
བདུད་རྩི་སྙིང་པོ་གསང་བ་མན་ངག་གི་རྒྱུད་ཅེས་པ་སུམ་སྟོན་ཡེ་ཤེས་གཟུངས་
མ་གཏོགས་སུ་ལ་ཡང་མ་སྤེལ་བས་ཐུགས་ཀྱི་སྲས་མཆོག་དམ་པར་གྱུར། །
དེའི་ སྐོར་ བླ་ སྒྲུབ་ སྡུག་ བསྔལ་ མུན་ སེལ་ ཐུགས་ རྗེའི་ ཉི་ འོད་ ལས།
ཕྱོགས་དུས་རྒྱལ་བ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་
ཅད་དང་གཉིས་སུ་མེད་པའི་ཡེ་ཤེས་གྱི་ངོ་བོར་གྱུར་བ་མཚན་བརྗོད་པར་དཀའ་
བ་གཡུ་ཐོག་པའི་སྤྱན་སྔར། རྗེ་དེ་ཉིད་ཀྱི་ཐུགས་རྗེའི་བཀའ་དྲིན་གྱིས་འཚོ་བ་
རུ་མཚམས་སུ་སྐྱེས་པའི་སུམ་སྟོན་ཡེ་ཤེས་གཟུངས་བདག་གིས་སྒོ་གསུམ་གུས་
129



의의 긴 직속
པའི་སྒོ་ནས་ལོ་གྲངས་དུ་མར་ཞབས་ལ་གཏུགས་ཤིང་མཉེས་པ་རྣམ་གསུམ་གྱིས་
དགྱེས་པར་བྱས་པ་ལ་བརྟེན་གཞུང་དང་གདམས་པའི་ཟབ་བཅུད་བཀའ་ལུང་
ཕྱག་ལེན་ ལྷག་ མ་ མེད་ པར་ བུམ་ པ་ གང་བྱོའི་ཚུལ་ དུ་ ཕ་ ཕོགས་ སུ་ ཕོགས།
འཕྱུགས་གོལ་མེད་པའི་ཟབ་གནད་མཐའ་དག་ནི་བསྟན། ཉམས་འཁྲིད་ཟབ་
མོའི་ རྒྱ་ བོར་ ནས་ བཏོན། ཐུགས་ ཀྱི་ སྲས་ དམ་ པར་ ནི་ དབང་ བསྐུར།
མཚུངས་པ་མེད་པའི་རྗེ་བཙུན་བླ་མ་དམ་པ་འདི་ཉིད་དྲུག་པ་རྡོ་རྗེ་འཆང་ཆེན་
པོ་དངོས་སུ་ཁ་ཚིག་ཙམ་མ་ཡིན་པར་ཞེ་ཐག་པ་ནས་ཐག་ཆོད་ཅིང་དེའི་བྱིན་
རླབས་ཀྱིས་བདག་གིས་ཀྱང་སྟོང་ཉིད་སྙིང་རྗེ་ཟུང་དུ་འཇུག་པའི་གནས་ལུགས་
ཐུན་མོང་མ་ཡིན་པ་ཕྱིན་ཅི་མ་ལོག་པའི་ལྟ་བ་ཟབ་ཅིང་ཕྲ་བ་ཡང་ཇི་ལྟ་བ་བཞིན་
བདེ་བླག་ཏུ་རྟོགས་པས། རང་གཞན་གྱི་དོན་གཉིས་འབད་མེད་ལྷུན་གྱིས་
གྲུབ་པའི་རྟེན་འབྲེལ་ཡང་དག་པར་བསྒྲིགས། ཁྱད་པར་དུ་ཡང་གསོ་བ་རིག་
པའི་གཞུང་ལུགས་ཐམས་ཅད་ཀྱི་རྒྱལ་པོ་དཔལ་ལྡན་རྒྱུད་བཞི་ཆ་ལག་དང་
བཅས་པའི་བཀའ་གཏད་ནི་ཁོ་བོ་གཅིག་པུ་ལས་གཞན་དུ་མ་གནང་ཞིང་། ཁོ་
བོ་ལ་བརྒྱུད་པ་གང་ཐུབ་ཚད་ནི་འཁོར་བ་མ་སྟོངས་ཀྱི་བར་དུ་འགྲོ་དོན་བཙན་
ས་ཟིན་ནས། གསོ་བ་རིག་པས་སེམས་ཅན་ལ་ཕན་པ་གཞན་དོན་བསམ་གྱིས་
མི་ཁྱབ་པ་དང་། བརྗོད་ཀྱིས་མི་ལངས་པ་བྱེད་པར་འགྱུར་རོ། །ཞེས་ལུང་
བསྟན་ཡང་དགྱེས་པར་མཛད་པ་ཡིན་ལ། ཞེས་དང༌། སྐུ་ལྔ་ལྷུན་གྲུབ་མ་
ལས་ཁོ་བོ་རུ་མཚམས་སུམ་པའི་བུ། །ཛྙཱ་ན་དྷ་ར་བདག་འདྲ་ཡིས། །དཔོན་ཁོང་
གི་སྙན་པ་རྒྱུང་ནས་ཐོས། །མཚན་ཐོས་པ་ཙམ་གྱིས་མོས་པ་སྐྱེས། །ལམ་དཀའ་
བ་སྤྱད་ནས་སྤྱན་སྔར་ཕྱིན། ། ཞལ་མཐོང་བ་ཙམ་གྱིས་བྱིན་རླབས་ཕོག །
ལོངས་སྤྱོད་འབུལ་ནོར་མི་ཆེ་ཡང་། ། ཕ་ཞིང་རྟ་རུ་བཙོངས་ནས་ཕུལ། །ལུས་
ཀྱིས་ཞབས་ཏོག་མ་གྲུབ་ཀྱང་། །བླ་མས་ཅི་གསུངས་བཀའ་མ་བཅག ། ཚིག་
དོན་དཔྱོད་ཁམ་མི་ཆེ་ཡང་། །གཡེལ་འཁྲུལ་མེད་པར་ལོ་གསུམ་བསླབས། །རྒྱ་
ཕྱེད་སྙན་གྲོང་སྡོད་དུས་སུ། །གདམས་པའི་རྩ་བ་མ་ཆད་ཀྱང༌། །ལན་ཅིག་སྨོན་
130



ལམ་ཐུགས་རྗེ་ཡིས།, །གསོ་བ་རིག་པའི་རྒྱུད་འདི་གནང་། །ཆད་ལྷག་མེད་པའི་
དབུ་སྙུང་བཞེས། །དྲང་སྲོང་བརྒྱུད་པའི་བྱིན་རླབས་མཛད། །ཆིག་བརྒྱུད་རྒྱུན་
མི་ཆད་པའི་ཕྱིར། །ད་རེས་ཁྱེད་ལ་གཏད་པ་ཡིན། །ད་ཡང་མི་སྤེལ་གཏེར་དུ་
སྦེད། །མཆེད་གྲོགས་གཞན་གྱིས་མ་མཐོང་བར། ། ཕག་ཏུ་ཡིག་ཆུང་ཟིན་བྲིས་
ཐོབ། །ལོ་སྐོར་གཅིག་ཏུ་གསང་ཐུབ་གྱིས། ། དེ་ཡིས་དངོས་གྲུབ་ ཐོབ་བོ་་་་་
གསུངས། ། གསུངས་པ་བཞིན་དུ་ལག་ལེན་བྱས། ། རེས་འགའ་རི་བོའི་རྩེ་ལ་
བྲིས། ། རེས་འགའ་གྲོག་པོའི་ཕུགས་སུ་བྲིས། །རེས་འགའ་ཤིང་གསེབ་རྩིག་
ཕག་བྲིས། །དེ་ནས་ལོ་གྲངས་བཅུ་གསུམ་ན། །གནམ་ལོ་རྒྱལ་པོ་རྟ་ལོ་ལ། །
གཡས་རུ་དཔལ་སྐོར་ལྷ་ཁང་དུ། །ཕྱི་མོ་ཟིན་བྲིས་དཔེ་ལ་བཤུས། །སྔོན་ཆད་
ཐོས་ཚོར་མཐོང་བ་མེད། ། ད་ནི་མཁའ་ལ་ཉི་ ཤར་བཞིན། །འགྲོ་བའི་་་
དཔལ་དུ་ཤར་བར་ཤོག ། མཁས་པ་གཡུ་ཐོག་མགོན་པོ་དེ། ། རིག་པའི་ཡེ་
ཤེས་ལགས་པ་འདྲ། །དངོས་རང་ཡིད་ལས་སྐྱེས་སམ་སྙམ། །ཚེ་རབས་ཀྱི་བླ་མ་
ཡིན་པར་ངེས། ། བསམ་གྱིན་སྐུ་དྲིན་ཆེ་བའི་ཕྱིར། ། མི་བརྗེད་དུས་གསུམ་་་
གཙུག་ཏུ་འཁུར། ། རྒྱུན་ཆད་མེད་པར་བྱིན་གྱིས་རློབས། ། དཔོན་ཁོང་ལ་བུ་
སློབ་གྲངས་མང་ཡང་། ། སྐུ་ཚེའི་སྟོད་ལ་གྲགས་པ་དེ། ། རྩིས་མདའ་བྱང་སྨན་
དཔེ་ལེ་ཡིན། །ཆེ་འགྲན་དཔོན་ལ་བྱེད་བྱེད་ནས། །གདམས་པ་འདི་ཡི་རྩད་མ་
ཆོད། །དེང་སང་གྲགས་པ་ཅི་ལ་བྱེད། །སྐུ་ཚེའི་བར་དུ་གྲགས་པ་དེ། །ཁམས་
ཀྱི་ སྟོན་ པ་ ཨ་ ཚེས་ ཡིན། ། བརྒྱུད་ པའི་རྩ་འགྲེལ་ བསྒྲིགས་ བསྒྲིགས་ ནས། །
གདམས་པ་འདི་ཡི་རྩད་མ་ཆོད། །དེང་སང་གཞུང་བཤད་གང་ལ་བྱེད། ། སྐུ་
ཚེའི་སྨད་དུ་གྲགས་པ་དེ། །ནུབ་ཀྱི་དགེ་བཤེས་རོག་ཆུང་ཡིན། །རིགས་བརྒྱུད་
ཆེ་ས་འཛིན་འཛིན་ནས། །གདམས་པ་འདི་ཡི་རྩེད་མ་ཆོད། །དེང་སང་འཁོར་
རྣམས་ཅི་ཡིས་སྐྱོང་། ། ཐོག་མར་དུས་མེད་བསྒྲིལ་བ་ཡིས། སྲས་པོ་གཉིས་
དང་མག་པ་གཉིས། །དཔོན་སློབ་གོམས་འདྲིས་འཁྱེར་འཁྱེར་ནས། །གདམས་
པ་འདི་ཡི་རྩེད་མ་ཆོད། ། དེང་སང་བུ་སློབ་ཅི་ཡིས་སྐྱོང་། ། ཕྱོགས་ནས་བྱོན་
131



པའི་བུ་སློབ་རྣམས། །ལ་ལ་སྡིག་ཐོག་སྣ་རེ་སློབ། །ལ་ལ་སྣང་ཚད་གཅེས་པར་
འཛིན། །ལ་ལ་རྩད་གཅོད་ནན་ཞུས་བྱེད། །ལ་ལ་བྱུང་ཚད་ཡིག་སྣ་སྒྲུབ། །ལ་
ལ་ཟོང་མེད་སྟོང་ལོག་བྱེད། །ལ་ལ་ལག་ལེན་བལྟས་ནས་འགྲོ། །ལ་ལ་གཞས་
དང་དགོད་འཕྱོ་བྱེད། ། ལ་ལ་དོན་མེད་ལྡོང་ལྡང་བྱེད། ། གདམས་པ་འདི་ཡི་
རྩད་མ་ཆོད། །ཁོང་དེང་སང་ནད་པ་ཅི་ཡིས་སྐྱོང༌། །མཁས་པ་གཡུ་ཐོག་མགོན་
པོ་ཡི། །གདམས་པ་ཐོབ་པ་ཨ་བོ་ཙམ། གཡུ་ཐོག་བཀའ་བབས་བདག་ལ་
བབས། འཚོ་བྱེད་གཞོན་དུ་བྱོན་ལགས་ཀྱང་། །སྨན་དཔྱད་ཞུ་རྒྱུ་མེད་དམ་
སྙམ། །བདག་སྙན་གྲགས་བསོད་ནམས་མི་དགོས་ཏེ། །བླ་མ་དྲང་སྲོང་དངོས་
དང་མཇལ། །གདམས་ངག་མི་ཆེའི་ཀ་ཐབས་མེད། །ཞེས་གསུངས་སོ། །
སུམ་སྟོན་གྱི་བརྩམས་ཆོས་ནི་གཡུ་ཐོག་པའི་རྣམ་ཐར་བཀའ་རྒྱ་མའམ་སྐུ་
ལྔ་ ལྷུན་གྲུབ་མ་དང༌། གསང་བའི་རྣམ་ ཐར། བཤད་རྒྱུད་ཀྱི་འགྲེལ་པ་
འབུམ་ནག་གསལ་སྒྲོན། རྐང་འབམ་གསོ་བ་སྙན་བརྒྱུད་ཟིན་བྲིས་ལ་སོགས་
པ་དང༌། གཙོ་བོར་དཔལ་ལྡན་རྒྱུད་བཞིའི་འཕྲིན་ལས་རྒྱ་ཆེར་བསྐྱངས་པ་
ཡིན། །
སུམ་སྟོན་གྱི་སློབ་མའི་གཙོ་བོ་ནི་གཞོན་ནུ་ཡེ་ཤེས་ཡིན་ཏེ། སྐུ་ལྔ་ལྷུན་
གྲུབ་མ་ལས། རིག་པའི་ཡེ་ཤེས་གཡུ་ཐོག་མགོན་པོ་ལགས། ། ཡིད་ལས་སྐྱེས་
ནི་སློབ་དཔོན་ལྷ་རྗེ་ལགས། །དངོས་རང་འཚོ་བྱེད་གཞོན་ནུ་ཡེ་ཤེས་ལགས། །
ཚེ་རབས་ཐོག་མ་མེད་པའི་སློབ་དཔོན་ལགས། །བླ་མའི་ཐུགས་རྗེས་ཁོ་བོ་ཟིན་
པ་ལགས། །སྣོད་ལྡན་བདག་ལ་བླ་མ་བཀའ་དྲིན་ཆེ། ། ཞེས་གསུངས་པ་ལྟར་
རོ། །
132



གཡུ་ཐོག་བཀྲ་ཤིས་མགོན།
གཡུ་ཐོག་བཀྲ་ཤིས་མགོན་ཞེས་པ་ནི་གཡུ་ཐོག་གསར་མ་ཡོན་ཏན་མགོན་
པོའི་དངོས་སློབ་ཡིན་ཞིང༌། བརྩམས་པའི་བསྟན་བཅོས་ནི་སྡེ་སྲིད་ཁོག་་་་
འབུགས་ནང༌། གཡུ་ཐོག་བཀྲ་ཤིས་མགོན་གྱིས་ལེ་གྲངས་བསྡུས་དོན་དང༌།
འཕེལ་ཟད། རོ་སྦྱོར། ནི་རུ་ཧའི་ལས་རིམ། མཚན་ཉིད་ཉི་ཤུ་ལ་སོགས་
པའི་ཤོག་ཁྲ་མཛད་ཅེས་འཁོད་པ་དང་། ཡང་གཡུ་ཐོག་པའི་བརྒྱུད་འཛིན་
གྲས་སུ་བྲང་ཏིའི་སྨན་པ་རྣམས་ཡིན་ཚུལ་གྱི་འགྲེལ་བཤད་ཀྱང་གནང་འདུག
དཔེར་ན། གཡུ་ཐོག་རྒྱལ་དང་། གཡུ་ཐོག་འབུམ་སེང་། དེའི་སློབ་མ་
འབལ་སྨན་ཉི་མ་དཔལ། གཡུ་ཐོག་འཇམ་དཔལ། དེ་ནས་བྲང་ཏི་དཔལ་
ལྡན་བཟང་པོ། བྲང་ཏི་རྒྱལ་བ་བཟང་པོ། བྲང་ཏི་དཔལ་ལྡན་འཚོ་བྱེད།
བྲང་ཏི་དཔལ་ལྡན་རྒྱལ་མཚན་བཅས་དེ་ལྟར་རིམ་པ་བཞིན་དུ་ལུང་བཤད་ཀྱི་
རྒྱུན་མ་ཉམས་པ་ཡོད་པའི་སྐོར་གསུངས་པར་བལྟས་ན་དུས་དེའི་མཚམས་ནས་
བཟུང་གཡུ་ཐོག་ལུགས་དང་། བྲང་ཏིའི་ལུགས་གཉིས་ཟུང་སྦྲེལ་བྱུང་བའི་
དབང་གིས་གཙང་ཕྱོགས་སུ་གསོ་དཔྱད་བསྟན་པ་སླར་ཡང་དར་ཞིང་རྒྱས་པ་
དང༌། སྨན་ པ་ མཁས་ པ་ མང་ པོ་ ཞིག་ སྐྱེ་ འགྲོའི་ དཔལ་ དུ་བྱོན་ པར་ གྱུར།
དེའི་ནང་ནས་གཡུ་ཐོག་བཀྲ་ཤིས་མགོན་ནི་གསོ་དཔྱད་ཀྱི་དོན་རྣམས་རང་བྱན་
དུ་ཆུད་དེ་ཉམ་ཐག་ནད་པར་ཐུགས་རྗེའི་འཇུག་པ་ཧ་ཅང་བཟང་བས་གདམས་
པའི་མན་ངག་གི་ཟབ་རྒྱ་རྣམས་ཐུགས་ནས་ཐུགས་སུ་བརྒྱུད་དེ་ཇི་སྲིད་བར་འགྲོ་
དོན་བྱེད་པའི་ཆེད་དུ་འཁྲུལ་ཞིག་སྨན་པར་གནང་འདུག །
133



འཁྲུལ་ཞིག་སྨན་པས་ཟིན་བྲིས་བརྗེད་ཐོར་བརྒྱབ་པའི་ནང༌། གསང་
བ་ལས་ཀྱང་ཆེས་གསང་བ་དང་། དཀོན་པའི་ནང་ནས་ཆེས་དཀོན་པའི་སྨན་
བཅོས་ལན་ལེན་གྱི་ཉམས་མྱོང་དེ་ནས་དཔེ་ཁ་ཤས་ཞུས་ན། ཙན་དན་དཀར་
དམར་གྱི་རོ་ནུས་ཞུ་རྗེས་སྐབས། ཙན་དན་དཀར་པོ་རོ་ཁ། ནུས་པ་བསིལ་
རྗེས་ བསིལ་ རྒོད (རྩུབ) སྤྱིར་ ཚད་ པ་ ཙམ་ ལ་ འགྲོ། ཁྱད་ པར་ རྒྱས་ ཚད།
སྨུག་པོ། དུག་ལ་འགྲོ་ཞེས་ཕན་པའི་སྐོར་དང་། ཆུ་འགག་དང་། ཁྱད་
པར་མཁལ་མའི་ནད་དང་། གྲང་བ་ལ་དུག་དང་མཚུངས་ཞེས་གནོད་པའི་
སྐོར་གསུངས་ཤིང་། ད་དུང་གསུངས་དོན། ཙན་དན་དཀར་པོ་སྙིང་དང་
སྲོག་རྩའི་ནད་ལ་ཆིག་ཐུབ་ཡིན། ཁྱད་པར་སྙིང་ཚིལ་དཀར་པོའི་ཚད་པ་ལ་
ཕན་ནོ། །ལར་འགྲོ་ཆེ། རྩུབ་པའི་སྨན་ཡིན་ཞེས་དང་། ཙན་དན་དམར་པོ་
ནི་དཀར་པོ་དང་རོ་ནུས་ཞུ་རྗེས་གསུམ་ཆ་མཚུངས་པ་ཡིན། སྤྱིར་ཁྲག་དང་ཆུ་
སེར་སྐེམ་དང་རོལ་དུ་གསོད་པ་ལ་ཁྱད་པར་དུ་འགྲོ། སེངྒེ་ལས་ཙན་དན་
དམར་པོ་རྙེད་པ་དགའ། ཁྱད་པར་སྙིང་ཁྲག་དང་། སྙིང་གི་ཤ་དམར་པོའི་
ཚད་པ་སེལ། ། སྙིང་གི་ཚད་པ་དང༌། སྲོག་རྩའི་ཚད་པ་ལ་ཆིག་ཐུབ་འཕེར་བ་
ཡིན། ཞེས་གསུངས། གཞན་ཐམས་ཅད་དཀར་པོ་དང་ཆ་མཚུངས་སོ་ཞེས་
ཙན་དན་དཀར་དམར་གྱི་ནུས་པ་དང་། བྱེད་ལས་ཐད་ཕན་གནོད་གཉིས་ཀྱི་
སྒོ་ནས་དབྱེ་འབྱེད་དེ་ལྟ་བུ་མཛད་ཐུབ་པ་ནི་ལག་ལེན་མྱོང་བ་ཤིན་ཏུ་ཟབ་པ་
གསལ་པོར་མཐོང་། །
དེ་བཞིན་ཕྱི་རྒྱུད་མ་ནུ་བཞི་ཐང་གི་རྒྱུ་མཚན་གསུངས་དུས། ཚད་པ་མ་
སྨིན་པ་བད་རླུང་གིས་བུས་པ་ཡིན། དེ་ལ་མ་ནུ་བཞི་ཐང་གཏོང་བའི་གཏན་
ཚིགས། སྒ་ཡིས་བད་ཀན་སེལ། ཁྲག་འདྲིལ་བཤིག འཁྱགས་པ་འཇུ།
ཀཎྜ་ཀ་རིས་དྭངས་སྙིགས་འབྱེད་མ་ནུས་ཁྲག་གཟེར་གཅོག་ཅིང་དྭངས་སྙིགས་
འབྱེད། ཚད་པ་གཅོག སླེ་ཏྲེས་ཀྱིས་རླུང་སེལ་ཞིང་དྭངས་སྙིགས་འབྱེད་པ་
བཅས་མ་ནུ་བཞི་ཐང་གི་ ཕན་ཡོན་དང་། དགོས་པ། རྒྱུ་མཚན་བཅས་
134



གནད་དུ་སྨིན་པ་དེ་འདྲ་བ་ནི་སྨན་རྫས་རིག་པའི་ཐད་ལ་མཁས་པ་ཆེན་པོ་ཡིན་
པ་གོར་མ་ཆག །
གཞན་ཡང་ སྦྲང་རྩིས་ བད་ ཀན་ལ་ ཕན་ པའི་ རྒྱུ་མཚན་ དྲངས་ སྐབས།
སྦྲང་རྩི་བསིལ་ཡིན་ཡང་བད་ ཀན་ལ་ ཕན་ པའི་ གཏན་ཚིགས། རོ་མངར།
ནུས་པ་བསིལ་བས་བད་ཀན་དང་གྲང་བ་སློང༌། ཞུ་རྗེས་དྲོ་ལ་འཇམ་པས་
བད་ཀན་འཇོམས་པ་ཡིན། གསུངས་པ་ སོགས་སྨན་སྣ་མང་པོར་གནད་་་་
འགག་ཆེ་བའི་གསལ་བཤད་གནང་བ་དང་། ཐ་ན་ཆུང་ཙག་སོ་ཕག་དེ་རྫ་གྱོ་
མོ་ལ་ཟེར་བ་ཡིན་ཞེས་པ་དང་། རི་བོང་གི་སྙིང་ལ་སོགས་སྙིང་ཐམས་ཅད་རོ་
ནུས་ཞུ་རྗེས་ཐམས་ཅད་དྲོ་ལ་འཇམ། སྙིང་རླུང་། རྗེད་བྱེད། སྨྱོ་བྱེད་ལ་
ཁྱད་པར་དུ་འགྲོ། རི་བོང་སྙིང་ལ་ཡོན་ཏན་བཅུ་གཉིས་ཡོད། ལོ་བསྐོར་
བཅུ་གཉིས་ཀྱི་སྙིང་གི་གོ་ཆོད། སྨ་ར་སྟག རྣ་བ་བོང་བུའམ་ནམ་ཚོང་རྟ།
རྒྱུ་མ་སྦྲུལ། བཤུལ་པ་འབྲུག ཚང་ར་ར་དང་ལུག སྣ་གོང་སྤྲེའུ། མཆུ་
བྱ། སྡེར་མོ་ཁྱི། ལུས་ཚུགས་བྱི་བ། སྒལ་པ་ཕག གཉའ་བ་གླང་བཅས་
ཡོན་ཏན་བཅུ་གཉིས་ཚང་བས་ལོ་བསྐོར་བཅུ་གཉིས་ཀྱི་གོ་ཆོད་ཅེས་པ་སོགས་ཡ་
མཚན་དང༌། ངོ་མཚར་ཆེ་བའི་གསུང་ཚུལ་མང་དག་མཆིས། །
མདོར་ན་གཡུ་ཐོག་བཀྲ་ཤིས་མགོན་གྱིས་རང་གི་ཡབ་མེས་བརྒྱུད་བཅས་
ཀྱིས་ཕྱག་ལེན་མཛད་པའི་ཉིང་ཁུ་མ་ལུས་པ་རྗེས་འཇུག་དོན་དུ་བཀའ་རྒྱ་བཀྲོལ་
ཏེ་རང་སློབ་འཁྲུལ་ཞིག་སྨན་པར་གནང་ནས་ཕྱག་བཞེས་ཟུར་བཀོད་ཅེས་པའི་
དཔེ་ཚན་རྩ་ཆེན་རྙིང་སོང་དེ་དག་ད་ལྟའང་མཐོང་རྒྱུ་ཡོད། །
135



འཁྲུལ་ཞིག་སྨན་པ།
འཁྲུལ་ཞིག་སྨན་པ་ནི་གཡུ་ཐོག་བཀྲ་ཤིས་མགོན་གྱི་དངོས་སློབ་ཡིན་ཅིང་།
ཕལ་ཆེར་དུས་རབས་བཅུ་པའི་དཀྱིལ་ཙམ་ལ་བྱུང༌། འཁྲུངས་ཡུལ་དང་ཡབ་
ཡུམ་བཅས་པའི་ཁུངས་མ་རྙེད། ཁོ་བོས་ མཇལ་བའི་སྨན་དཔེ་གཡུ་ཐོག་་་་
ལུགས་ཀྱི་མཁས་པའི་ཕྱག་བཞེས་ཟུར་བཀོལ་ཞེས་པ་ནི་འཁྲུལ་ཞིག་སྨན་པས་
སློབ་དཔོན་གྱི་གསུང་ལྟར་ཟིན་བྲིས་བཀོད་པ་ཞིག་ཡིན་འདུག་པས་དེ་ནི་སྔོན་
ཆད་མཐོང་ཐོས་དཀོན་པའི་སྨན་དཔེ་རྩ་ཆེན་དུ་མངོན། དཔེར་ན་ཨ་ག་རུ་ལ་
ནུས་པ་གསུམ་ལྡན་ཡིན་པའི་སྐོར་ལ། ཨ་ག་རུ་རོ་ཚ་ལ་སྦྲིད། ནུས་པ་བསིལ་
རྒོད་ཡིན་ཏེ་སྙིང་གི་ཤ་དམར་པོ་དེ་ཚད་པ་ཆེ་བས་དེ་སེལ། ནུས་པ་བསིལ་
དྲོད་སྙོམས་པས་དེས་ སྙིང་གི་ གཤམ་གྱི་ཚིལ་བུ་དེ་བད་ཀན་ཆེ་བས་དེ་ སེལ།
ཞུ་རྗེས་དྲོད་དུ་ཡོད་པས་སྲོག་རྩ་དང་རླུང་གི་ནད་སེལ། དེ་དག་ཨ་ག་རུ་ཡི་
ནུས་པ་གསུམ་ཡིན། སྐེམ་ཡིན། སྙིང་ལ་ཆུ་སེར་ཡོད་པ་ལ་ཕན། རྒྱ་ནས་
འོང་བའི་རྭ་འདྲ་བ་དེ་ཟབ། རྗེས་དྲོད་ཤིན་ཏུ་ཆེ། ཁྱད་པར་སྙིང་རླུང་ལ་
འགྲོ། གྲང་བ་ལ་ཡང་མི་གནོད། ལར་གྱི་འགྲོ་སྒོ་ཆེ་ལ་ཕོག་ཐུག་སྟེ་རླུང་རྒོད་
ལ་ཤིན་ཏུ་རྒོད། གྲང་བ་རྒད་པོ་ལ་ཡང་ཨེན་ཙམ་གནོད་གསུངས་ཞེས་སོ། །
ཡང་ཤིང་མངར་སྐོར་ལ། ཤིང་མངར་རོ་མངར་ནུས་པ་ཨེན་བསིལ་ལ་
ལར་ གྱི་སྙོམས། རྗེས་ རྩའི་ཤེད་སྐྱེད། མིག་སྨན་ལ་འགྲོ། རོ་ཙ་ དང༌།
ཤ་སྐྱེད་ལ་འགྲོ། གློ་གཤལ་ལ་མེད་ཐབས་མེད་གསུངས། ཚད་པ་ཙམ་ལ་མི་
གནོད། མགོ་སྲིན་སོགས་སྲིན་ཙམ་ལ་གནོད། སློང་ན་དགོས། ལར་གྱི་
136



འཇམ་ལ་འགྲོ་སྒོ་ཆེ། ཁྱད་པར་རྩ་ཤེད་སྐྱེད་པ་ལ་མེད་ཐབས་མེད་གསུངས་
ཡང་བསེ་ཡབ་རོ་མངར་ལ་སྐྱུར། ནུས་པ་བསིལ་རྒོད་ཡིན། ཆུ་གྲང་
དང་སྦྱར་ན་བད་ཀན་སྨུག་པོའི་ནད་ལ་ཆིག་ཐུབ་ཡིན། དུག་ཙམ་ལ་འགྲོ།
རྒྱས་ཚད་སོགས་ཚད་པ་ཙམ་ལ་འགྲོ། འཁྲུགས་ལ་འགྲོ། བད་ཀན་སྐྱ་བོ་
སོགས་ཚད་པ་ཙམ་ལ་གནོད་ཁྱད་པར་མཁལ་ནད་ཆུ་འགག་ལ་གནོད། རྨའི་
ཆུ་འཐུང་ལ་འགྲོ། ཚད་པ་གསར་པ་ལ་འགྲོ། ལར་གྱི་རྩུབ་པ་ཡིན་གསུང་ངོ་
ཞེས་པ་ལྟ་བུ་ཧ་ཅང་ཟབ་ཁྱད་ཀྱི་མྱོང་བྱང་ཁོ་ནར་འདུག ཡང་ཤིང་ཀུན་གྱི་
སྐོར་ལ་ཤིང་ཀུན་རོ་ཚ། ནུས་པ་རྗེས་གཉིས་ཀ་དྲོ་ལ་ལྕི། སྤྱིར་གྲང་བ་ཙམ་
ལ་ཕན། ཁྱད་པར་རླུང་ནད་ཐམས་ཅད་དང་། གཉན་ལ་མཆོག་ཏུ་ཕན།
གདོན་ལ་འགྲོ། སྨུག་པོ་དང་ཁྲག་ཚད་ ཐམས་ ཅད་ལ་དུག་དང་མཚུངས།
ལར་གྱི་འགྲོ་སྒོ་ཆེ། དྲོ་ལ་རྩུབ་པའི་སྨན་ཡིན་གསུང་ངོ༌། །ཤིང་ཀུན་ཟོལ་མེད་
དེ་སྲན་མ་ཙམ་རེ་བཏང་ན་ནུས་པ་ཐུ་དྲགས་པས་འཆི་བ་ཡིན། དེས་ན་ཤིང་
ཀུན་ཟོལ་མེད་དེ་ལ་ཕབས་བྱས་ནས་ཤ་རུལ་ལ་འཆོས་པ་ཡིན། དེས་སྨན་ཡོང་
བ་ཡིན་གསུང་། ཞེས་པས་མཚོན་མང་དག་ཡོད་པ་དང་། ཐ་ན་འགའ་ཤས་
སྟབས་བདེ་ཞིང་ཕན་ནུས་ཆེ་བའི་བཅོས་ཐབས་ཀྱང་མང་དག་མཆིས། ཕག་
རུས་ལ་མཚོན་ན་གསར་རྙིང་གང་རྙེད་ཅིག་བསྡུས་ཐང་གིས་སྨུག་པོ་ཤིན་ཏུ་ཐུ་
བ་སེལ། རུས་པ་ཞིབ་ཏུ་བརྡུང་བའི་ཕྱེ་མ་འགམ་ཀྱང་ཤིན་ཏུ་ཕན། ཁྱད་
པར་ཕག་རུས་གསར་རྙིང་བསྡུས་ཐང་གིས་སེ་རྒོད་འབྲུ་གུའི་ཕྱེ་མ་འཕུལ་ན་ཤིན་
ཏུ་ཟབ། ལག་ལེན་མིན་རེ་ཤི་གསུང་ངོ༌། །ཞེས་དང་། སྤང་རྒྱན་དཀར་པོ་
སྐྱེས་པའི་སྐྱེ་བ་གཅོད་པའི་ཆིག་ཐུབ་ཡིན་ཟབ་ཟེར། སྟག་གི་ཁྲག་གིས་སྐྱེ་བ་
གཅོད་ཅེས་སོགས། སྨན་གྱི་ཕན་ཡོན་ཁྱད་པར་ཅན་དེ་འདྲ་རང་ཅག་རྗེས་
འཇུག་རྣམས་ཀྱི་མིག་ལམ་དུ་མཐོང་སྐབས་སྔོན་གྱི་མཁས་དབང་གོང་མ་རིམ་
བྱོན་ཚོས་དཀའ་བ་སྤྱད་པའི་གྲུབ་འབྲས་ཇི་ཡོད་སྦ་གསང་མེད་པར་སློབ་མར་
137



བརྒྱུད་སྤྲོད་གནང་བ་དང་། ཕྱོགས་མཚུངས་སློབ་མ་རང་གིས་ཀྱང་བརྗེད་
ངས་སུ་མ་སོང་ཞིང་ཇི་སྲིད་ཡུན་གནས་ཡོང་ཕྱིར་ཟིན་བྲིས་བཀོད་པ་དེས་དེང་
གི་དུས་སུའང་ལག་ལེན་བལྟས་ཆོག་པ་ཡོད་པ་འདི་འདྲ་རང་ཅག་རྣམས་ཀྱིས་
མིག་དཔེར་བཟུང་ནས་སླད་ཕྱིན་དགེ་སློབ་ཚང་མས་མཐོང་བརྒྱུད་མན་ངག་
མཐའ་དག་རྩ་བརླག་མི་འགྲོ་བར་དགོངས་པ་ཆེ་བཞེས་མཛད་རྒྱུར་རེ་འདུན་
ཞུ། ། །
གོང་གསལ་གཡུ་ཐོག་ལུགས་ཀྱི་མཁས་པའི་ཕྱག་བཞེས་ཟུར་བཀོལ་ཞེས་
པ་ད་ལྟ་ཉར་འཚག་བྱས་ཡོད་པ་དང་། ད་དུང་འཕྲུལ་འཁོར་གྱི་སྤར་སློག་
ཀྱང་རྒྱབ་ཡོད། །
138



རྒྱལ་མཚན་དཔལ་བཟང་།
རྒྱལ་མཚན་དཔལ་བཟང་ཞེས་པ་
ནི། རྒྱལ་དབང་ལྔ་པ་ཆེན་པོས་མཛད་
པའི་རྒྱུད་བཞིའི་བླ་བརྒྱུད་གསོལ་་་་་་་
འདེབས་ནང༌། སྐྱེ་བར་སྙིང་ཐིག་་་་་་
མངའ་བདག་ཡེ་ཤེས་གཟུངས། ། དྲི་་་་
མེད་ལུགས་འཛིན་གཞོན་དུ་ཡེ་ཤེས་་་་་
དང༌། ། གཞན་ཕན་གཏེར་འབྱུང་གཡུ་
ཐོག་འབུམ་སེང་ལ། །གསོལ་བ་་་་་་་་
འདེབས་སོ་གཞན་ཕན་སྣང་བ་སྩོལ། །
ཚུལ་འདིར་མཁས་གྲུབ་བུདྡྷ་རནྣའི་་་་་
མཚན། །རིག་བྱེད་མང་ཐོས་དོན་གྲུབ་རིན་ཆེན་དང༌། །དོན་ཀུན་གྲུབ་པ་རྒྱལ་
མཚན་དཔལ་བཟང་ལ། །གསོལ་བ་འདེབས་སོ་གཞན་ཕན་སྣང་བ་སྩོལ། །
ཞེས་གསུངས་པ་ལྟར་གཡུ་ཐོག་གསར་མའི་བརྒྱུད་འཛིན་དྲི་མ་མེད་པའི་གྲས་ཀྱི་
སྨན་པ་མཁས་པ་ཞིག་ཡིན་པར་སོམ་ཉི་བྲལ། དེ་སྔོན་རྒྱལ་མཚན་དཔལ་་
བཟང་གི་རྣམ་ཐར་དང༌། གསོ་རིག་སྐོར་གྱི་མཛད་རྗེས་ཇི་ཡིན་ཤེས་རྟོགས་མ་
བྱུང་བར་དེ་མུར་ལུས་པའི་སྐབས། རང་རེ་སྨན་ཁང་གི་མཁས་དབང་དགེ་
རྒན་བློ་བཟང་སྙན་གྲགས་མཆོག་རྩེ་པོ་ཏཱ་ལའི་དཔེ་མཛོད་ཁང་དུ་ཕེབས་སྐབས་
སྨན་རྩིས་དཔེ་ཆ་རིན་ཐང་བྲལ་བ་མང་པོ་གཟིགས་རྗེས་རང་སྐྱོང་ལྗོངས་རིག་
139



ally
དངོས་བདག་གཉེར་ཨུ་ཡོན་ལྷན་ཁང་བརྒྱུད་གོང་གསལ་སྨན་དཔེ་རྣམས་སྨན་
རྩིས་ཁང་ལ་གཡར་པོ་གནང་བ་དེའི་གྲས་སུ་རྒྱལ་མཚན་དཔལ་བཟང་གིས་་
མཛད་པའི་རྡོ་རྗེ་དབྱུག་པའི་མན་ངག་ཅེས་པ་བྲིས་མ་རྙིང་སོང་ཞིག་འདུག་པ་
དེའི་ཁ་ཤོག་སྟེང་སྡེ་སྲིད་སངས་རྒྱས་རྒྱ་མཚོ་སྐུ་ངོ་མའི་ཕྱག་བྲིས། རྒྱལ་མཚན་
དཔལ་བཟང་གིས་མཛད་པ། ས་རཱས་བརྟགས། ལེགས་ཆ་བ་སྔོན་མ་བུར་
བཀོད་ཅེས་མཚལ་ཡིག་ཕྱག་བསྟར་མ་གནང་བ་དེ་དག་ཁོ་བོར་མཇལ་རྒྱུའི་གོ་
སྐབས་རྙེད་པར་བརྟེན་གཞི་ནས་རྒྱལ་མཚན་དཔལ་བཟང་གི་ བརྩམས་ཆོས་
དང༌། རྣམ་ཐར་ས་བཅད་མ་སྟོང་ཙམ་དུ་འདི་དག་བྲིས་པ་ཡིན། །
རྡོ་རྗེ་དབྱུག་ པའི་མན་ངག་ཅེས་པ་ལས། བླ་མེད་ཡོན་ཏན་རྒྱ་མཚོ་
ཡི། །བླ་མེད་བླ་མ་མཆོག་གྱུར་པའི། །བླ་ན་མེད་པའི་བླ་མ་ལ། །བླ་ན་མེད་པར་
གུས་ཕྱག་འཚལ། །བླ་མའི་ཞལ་ལས་རྙེད་པ་ཡི། །རྡོ་རྗེ་དབྱུག་པའི་མན་ངག་
ལ། ། བསྡོམས་ནི་རྒྱུ་དང་མི་བརྡེག་གནས། །བརྡེག་པའི་གནས་དང་ལོ་་་་
གནོན་ནོ། །དང་པོ་རྒྱུ་ནི་སྦ་ལྕག་གམ། །སྨྱུག་ཤད་སྦོམ་ཕྲ་རན་པ་སྟེ། ། རིང་
ཐུང་ཁྲུ་གང་སོར་བཞིའི་ཚད། ། ཅེས་དང་། མི་བརྡེག་གནས་ནི་གསང་
དང་ནི། །ནད་ཀྱི་སྒོ་ནས་སྤངས་བའོ། ། དང་པོ་ཚངས་བུག་དབང་པོའི་སྒོ། །
སྙིང་འཕར་བ་དང་ནུ་མའི་སྟེང་། །མཁུར་འཛུམ་གཉིས་དང་ལྟག་རྩ་ནག །
མཆིན་པ་མཆེར་པ་མཁལ་མའི་སྟེང་། ། ལྟེ་བ་ཕོ་མོའི་འབྲས་བུ་དང་། ། སོག་
པའི་མེ་ལོང་པུས་མོ་ཡི། །གཉན་གོང་དང་ནི་ལྷ་ང་དང་། ། རྨེན་པ་དང་ནི་ཞྭ་
བཞི་དང་། །ཆུ་རྒྱུས་རྩ་གཉན་ཀུན་ལ་སྤང་། ། གཉིས་པ་ཚད་རིམས་མཁྲིས་པ་
དང་། །དུག་ནད་ཚ་སྐྲུན་མིག་སེར་དང་། །ཤ་དྲོད་ཆེ་དང་འབྲུམ་བུ་དང་། །རྨ་
དང་སྐྲངས་པ་ཀུན་ལ་སྤང༌། ། རྡེག་པའི་གནས་ལ་གསང་དང་ནི། དམིགས་
པ་བསྒོམས་ལ་རྡེག་ཐབས་སོ། །ནད་གསང་དང་ནི་རང་བཞིན་གསང་། །ནད་
གསང་གང་དུ་ན་བའི་སར། །བ་སྤུ་ལོག་དང་ཤ་མདོག་སྐྱ། །དྲོད་ཆུང་འབྲུམ་བུ་
སིབ་བེ་སྣང༌། །མཐེབ་མོས་མནན་ཚེ་གཏིང་ནས་ན། །ཤ་གཉན་རྩེ་གཉན་མེད་
140



པ་དང་། །ན་སར་བསྣུན་པ་ཤིས་པའོ། ། རང་བཞིན་གསང་ལ་ མགོ་ གསང་་
དང༌། །ལག་པ་མདུན་རྒྱབ་སྒལ་པའི་གསང་། །སྨན་ཀྱི་གསང་དང་རྣམ་པ་དྲུག
བསྐུ་བྱུག་བྱ། །ཚད་པ་སྐྱེས་ན་དབྱུག་པའི་ཤུལ། ། དྲི་ཆུས་བཀྲུ་དང་ག་པུར་
བའི་ངོར། ། ཤཱཀྱའི་དགེ་སློང་རྒྱལ་མཚན་དཔལ་བཟང་པོས་དབེན་གནས་བྲག་
དཀར་དུ་རྡོ་རྗེ་དབྱུག་པའི་མན་ངག་དོན་གསལ་སྒྲོན་མེའི་གཏེར་མཛོད་འདི།།
གཞན་ལ་ཕན་ཕྱིར་ཡེ་གེར་བཀོད། ཅེས་གསུངས་སོ། །
དེ་ལྟར་རྒྱལ་མཚན་དཔལ་བཟང་གིས་མཛད་པའི་རྡོ་རྗེ་དབྱུག་པའི་མན་
ངག་ཅེས་པ་འདི་ལས་སྨན་དཔེ་གཞན་དག་ལག་སོན་མ་བྱུང་བས་ཡང་བསྐྱར་ཁ་
སྐོང་མཛད་རྒྱུ་གལ་འགང་ཆེ་བར་མ་ཟད། ལྷག་པར་དབྱུག་བཅོས་འདི་་་
བཞིན་རང་ཅག་བོད་ཀྱི་སྨན་གཞུང་ནང་ནས་དཔྱད་ཀྱི་སྐོར་ལ་སྟབས་བདེ་ཞིང་
ཕན་ནུས་ཆེ་བ་ཞིག་ཡིན་འདུག་པས་བར་སྐབས་ཉམས་ཆག་ཏུ་གྱུར་པ་སླར་གསོ་
141



མངའ་བདག་ཉང་རལ་པ་ཅན།
མངའ་བདག་ཉང་རལ་པ་་་་་
ཅན་ནི། གཏེར་སྟོན་བརྒྱ་རྩའི་་་་
རྣམ་ཐར་རིན་ཆེན་བཻ་ཌཱུརྱའི་ཕྲེང་བ་
(ཤོག་༤༧ན་༦)ལས་ཡུལ་ཆེ་ས་ཡང་
འཁྲུགས་ པའི་ བསྐལ་ པ་ འབྱུང་། །
སྔགས་ པ་མཐོ་སྒྲུབ་སྐྱེ་བོས་ཟློག་པ་་
སློབ། ། མི་བསད་སྟོང་ལ་སྐུ་དང་་་་
གསུང་རབ་འཇལ། །གྲོང་སྟོད་གྲོང་
སྨད་འགྲོ་ལ་སྐྱེལ་མ་འཁྲིད། །སྲིན་མོ་
སྦར་རྗེས་མཁོ་མཐིང་གཏེར་ཁ་་་་་་
བྷ འདི། །མི་བཞག་འདོན་པའི་རྟགས་
དེ་བསྟན་ནས་བྱུང༌། །མངའ་བདག་སྤྲུལ་པ་ཉང་རལ་ཞེས་པ་འབྱུང་། །ཞེས་པ་
ནི་སློབ་དཔོན་ཆེན་པོས། གཏེར་སྟོན་རྒྱལ་པོ་ལྔ་ལ་བྲན་བརྒྱས་བསྐོར། །ཞེས་
ལུང་བསྟན་པའི་གཏེར་སྟོན་རྒྱལ་པོ་ལྔ། མཆོག་གི་སྤྲུལ་སྐུ་རྣམ་གསུམ་ཞེས་
པའི་དང་པོ་ཆོས་རྒྱལ་ཚངས་པ་ལྷའི་མེ་ཏོག་ཉིད་བསམ་བཞིན་སྲིད་པ་ཉེ་བར་
བཟུང་བ་ཉང་རལ་ཉི་མ་འོད་ཟེར་ནི། ལྷོ་བྲག་གཏམ་ཤུལ་གྱི་བྱེ་བྲག་འཇེད་
ས་སེར་དགོན་ཞེས་པར་ཡབ་ཉང་སྟོན་ཆོས་ཀྱི་འཁོར་ལོ་དང༌། ཡུམ་པདྨ་བདེ་
བ་རྩལ་གཉིས་ཀྱི་སྲས་སུ་རབ་བྱུང་གཉིས་པའི་ཤིང་འབྲུག(སྤྱི་ལོ་1124)ལོར་སྐུ་
142
r
ཏི
རྒྱུ མི ར



40
བལྟམས། དགུང་ལོ་རེ་དགུ་པ་ཆུ་བྱི(སྤྱི་ལོ་1192)ལོ་ལ་གཟུགས་སྐུའི་བཀོད་
པ་བསྡུས། །
སློབ་མའི་གཙོ་བོ་འགྲོ་མགོན་ནམ་མཁའ་དཔལ་བ། དེའི་སྲས་བློ་ལྡན་
ཤེས་རབ། དེ་སྲས་བདུད་འདུལ་བཅས་དང༌། གཉོས་གྲགས་རྒྱལ། ཞིག་
པོ་བདུད་རྩི། སྨན་ལུང་པ་མི་བསྐྱོད་རྡོ་རྗེ་སོགས་བཀའ་བབས་ཀྱི་བུ་ལྔ་གཙོ་
བོར་གྱུར་པའི་སློབ་བརྒྱུད་ཀྱིས་བོད་ཡུལ་མཐའ་དབུས་ཀུན་ཏུ་ཁྱབ་ཡོད་པས་་
ཆོས་ཀྱི་འཕྲིན་ལས་ད་ལྟའི་བར་ཁྱབ་བརྡལ་དུ་འཕེལ་ལོ་ཞེས་དང༌། གཏེར་
ཆེན་འདིའི་རྣམ་ཐར་པ་མངའ་བདག་ཡབ་སྲས་ཀྱི་སྐྱེས་རབས་རྣམ་ཐར་གཏེར་
འབྱུང་སོགས་ལ་རྒྱ་ཆེར་བཞུགས་པ་དང་། སྔ་འགྱུར་རྒྱུད་འབུམ་གྱི་དཀར་
ཆག་ལེ་ཚན་དུ་གསལ་པའི་སྐོར་ཞལ་འཕངས་མཛད། སྡེ་སྲིད་སངས་རྒྱས་རྒྱ་
མཚོས་མཛད་པའི་ཁོག་འབུགས་དྲང་སྲོང་དགྱེས་པའི་དགའ་སྟོན་(ཤོག་གྲངས་
༡༦༡)ནང་ཟབ་གཏེར་དཔའ་བོ་ལྷ་གསུམ་སྐོར་གྱི་ལས་ཚོགས་རྣམ་བརྒྱད་ཀྱི་
གྲས་ལ། སྨྱོ་འབོགས་འདུལ་དང་སྲིའུ་གསོ། ། མཛེ་ནད་གསེ་དང་སེར་བ་
བཟློག ། ཅེས་པ་ཙམ་ཞིག་དང་། དྲག་སྒྲུབ་ལས་ཚོགས་སུ། ཡམས་ནད་
བཟློག་པ། སྲིའུ་གསོ་ཐབས། གཟའ། མཛེ། ལྷོག་གཟེར་སོགས་་་་་
གཉན་ནད། དུག་ནད་རྣམས་འཆོས་པ། སྨྱོ་འབོགས་འདུལ་བ། བྱིས་
ནད་འཆོས་པ། ཀླད་གཟེར། བལ་ནད། ཁྱི་སྨྱོན། ཕོ་མཆིན་ན་བ།
སྐྲན་ནད་རྣམས་འཆོས་པ། ཆུ་འགག་སེལ་པ། ལིང་ཏོག་དང་མིག་ནད་
སེལ་བ། ལྷོག་རོ་བཤའ་བ་ལ་སོགས་པ་དང༌། བདུད་རྩི་འོད་ལྡན་གྱི་རྒྱུད་
ལེའུ་བཅུ་དྲུག་བཅས་ཡོད་ཚུལ་འཁོད་འདུག །
143



རྗེ་བཙུན་གྲགས་པ་རྒྱལ་མཚན།
རྗེ་བཙུན་གྲགས་པ་རྒྱལ་མཚན་་་་
ཞེས་པ་ནི། རབ་བྱུང་གསུམ་པའི་མེ་
ཡོས (སྤྱི་ལོ་1147)ལོར་འཁྲུངས་པ་་་་
དང༌། ས་ཆེན་ཀུན་དགའ་སྙིང་བོའི་
སྲས་ཡིན། དགུང་ལོ་བརྒྱད་ནས་བཅུ་
གཉིས་བར་ཡབ་ཀྱི་དྲུང་དུ་ཐོས་བསམ་
མཛད། བགྲང་བྱ་བཅུ་གཉིས་ལ་ཡབ་
འདས་པས་འགྲོ་འོང་བཅུ་གསུམ་ནས་ས་
སྐྱའི་གདན་སར་ཕེབས། དགུང་ལོ་་་
བདུན་ཅུ་བར་འཚོ་ཞིང་གཞེས། གསུང་རྩོམ་པོད་བཞི་ཡོད། སྡེ་སྲིད་སངས་
རྒྱས་རྒྱ་མཚོས་མཛད་པའི་ཁོག་འབུགས་དྲང་སྲོང་དགྱེས་པའི་དགའ་སྟོན་ནང་།
རྗེ་བཙུན་གྲགས་པ་རྒྱལ་མཚན་གྱིས། ། གསོ་དཔྱད་རྒྱལ་པོའི་ དཀོར་མཛོད་
དང༌། །ཞེས་གསུངས་པ་ལྟར་ས་སྐྱ་བཀའ་འབུམ་གྱི་དཀར་ཆག་ཏ་པར་སྨན་
གཞུང་དེ་དག་བཞུགས། གཙོ་བོ་ཡན་ལག་བརྒྱད་པ་ཕྱག་བཞེས་གནང་བར་
གྲགས། གསོ་དཔྱད་རྒྱལ་པོའི་དཀོར་མཛོད་ལ་དཔེ་ཚན་མང་དག་ཡོད་པ་
ལས། །
གཅིག་ནི་རླུང་མཁྲིས་བད་ཀན་གྱི་རྣམ་བཤད་སྐབས་འདུ་བ་སྤྱིའི་རྣམ་
གཞག་སྒྲོན་མ་གསལ་བའི་ནང་ནད་ཀྱི་རྒྱུ་བད་ཀན་དང་། ནད་ཀྱི་རྟ་རླུང་།
144



ནད་ཀྱི་དུག་མཁྲིས་པ་ཡིན་པར་གསུངས་ཤིང་། དེས་ན་ནད་ཀྱི་དུག་ཞེས་པ་
ཕྱི་ལུགས་གསོ་རིག་ནང་དུའང་མིང་ཚིག་དེ་འདྲ་ཡོད་འདུག་ཀྱང་དུས་ཚོད་ཀྱི་
ཐད་ནས་བྱས་ན་བོད་ཀྱི་སྨན་གཞུང་ནང་གི་ནད་དུག་ཅེས་པའི་མིང་དེ་ཧ་ཅང་
སྔ་བ་དང༌། ཚ་བ་དང་གཉན་རིམས་མཐའ་དག་གི་རྩ་བ་མཁྲིས་པ་ཡིན་ཞེས་
སྔ་ས་ནས་གསལ་པོར་བཤད་འདུག །
གཉིས་ནི། བྱང་ཁོག་གི་རྣམ་བཤད་ནང༌། མཆིན་པ་ཁྲག་གི་མཚོ་
ཡིན་པ་དང༌། དོན་སྙིང་གི་འོ་མ་ལུས་ཕྱེད་ཀྱི་རྟེན། སྲོག་ཕྱེད་ཀྱི་གནད་
མཆིན་པ་ལ་ཐུར་མ་སྤང་དགོས་ཚུལ། དེ་བཞིན་མཁལ་མ་ནི་སྲོག་རྩའི་དཔྱང་
རྡོ། དོན་སྙིང་གི་འཐེན་ཐག་ཡིན་ལུགས་དཔེ་དོན་ཤིན་ཏུ་མཚུངས་པ། ཁོ་
བོས་ཕུང་པོ་གཤགས་ལས་ཁ་ཤས་མཐོང་དུས་སྙིང་ལ་བལྟས་ནས་མཁལ་མར་
ནད་ཡོད་མེད་རྟོགས་པ་དང༌། ཕྱོགས་མཚུངས་མཁལ་མར་བལྟས་ནས་སྙིང་
ལ་ནད་ཇི་ཡོད་ཤེས་རྟོགས་བྱུང་བས་ཡིད་ཆེས་ཀྱི་གནས་སུ་གྱུར། གཞན་ཡང་
སྣོད་དྲུག་ནང་ཚན་བསམ་སེའུའི་སྐོར། མིང་ཡོད་ལ་གཟུགས་མེད་པ་དཔེར་
ན་ཆུ་ཟླ་དང་འདྲ་སྟེ། དོན་སྙིང་རྣམ་པ་ལྔ་ལ་དབང༌། སྣོད་རྣམ་པ་དྲུག་ལ་
གཏོགས་ཟེར། ཟས་ཟོས་པ་བཅུད་དུ་འགྱུར། སྐོམ་འཐུང་བ་ཁྲག་ཏུ་འགྱུར།།
ངོ་བོ་དབུགས་ཕྱི་ནང་དུ་རྒྱུ་བ་ལ་བཞག་གོ ། ཁ་ཅིག་ན་རེ་ཁྲག་ཡིན་ཟེར། །
ཁ་ཅིག་ན་རེ་སྲོག་རྩ་ཡིན་ཟེར། ཁ་ཅིག་ན་རེ་ཤ་ ཤ་རྨེན་བུ་ཡིན་ཡང་ཟེར།
དེའི་གསང་ཚིགས་པ་བཅུ་གསུམ་ཡིན་ཏེ་ལུས་སྤྱི་ལ་ཁྱབ་པའི་གསང་ཡིན་ནོ། །
ཞེས་ངོས་འཛིན་མི་འདྲ་བའི་སྐོར་གསལ་བཤད་མཛད། །
གསུམ་ནི། དཔྱད་ཀྱི་སྐབས་ལུམས་ཞེས་བྱ་བ་སྨན་གྱི་ནུས་པ་བ་སྤུར་
སོང་བས་ཞེས་པ་དང་། མེ་བཙའ་ནི། མེའི་དྲོད་ཀྱིས་ཁྲག་དང་རླུང་དྲོས་
པས་ཞི། གཏར་ག་ནི་ནད་སྒོ་རུ་འབྱིན་པ། བཤལ་གྱིས་ནད་གདོན་པ་ནི་
གོས་དྲི་མ་ཅན་འཁྲུད་པ་དང་འདྲ་བ་སོགས་དཔྱད་ཀྱི་དགོས་པ་རྒྱུ་མཚན་སྙིང་
པོར་གསུངས། །
ir
it
do
145



བཞི་ ནི། ཀླད་ སྐྱོན་ སྐོར་ ལ། མིག་ དང༌། ལྕེ། འགྲོ་ འདུག
སྐད་ཆ་སོགས་ལ་བརྟག་དཔྱད་བྱེད་ཐབས་མགོ་དཔྱད་པདྨ་དྲི་མེད་ཅེས་པར་
ཞིབ་རྒྱས་འཁོད་པ་བཅས་དངོས་འབྲེལ་རྒྱལ་པོའི་དཀོར་མཛོད་ལྟར་སྨན་་་་་
དཔྱད་ཀྱི་ཐད་ལ་མ་ཚང་བ་མེད་པ་ལྟ་བུར་མངོན། །
དམ་པ་འདིའི་རྣམ་ཐར་རྒྱས་པ་བདག་ཆེན་ཨ་མྱོས་ཀྱིས་མཛད་པའི་ ས་
སྐྱའི་གདུང་རབས་རིན་ཆེན་བང་མཛོད་(ཤོག་གྲངས་༣༧བ་༥ནས་ཤོག་གྲངས་
༤༦བ་༡)དུ་ཡོད་ཚུལ་དེབ་དམར་མཆན་འགྲེལ་དུ་གསལ། །
146



ས་སྐྱ་པཎྜི་ཏཀུན་དགའ་རྒྱལ་མཚན།
ས་སྐྱ་པཎྜི་ཏ་ཀུན་དགའ་་་
རྒྱལ་མཚན་ནི། ཡབ་དཔལ་་་་་
ཆེན་འོད་པོ་ཆེ་དང་། ཡུམ་མ་
གཅིག་གར་ཕུ་མ་ཉི་ཁྲི་ལྕམ་གྱི་་་༌
སྲས་སུ་རབ་བྱུང་གསུམ་པའི་ཆུ་་
སྟག(སྤྱི་ལོ་1182)ལོ་ལ་འཁྲུངས།
དགུང་ལོ་ཆུང་དུས་མཚན་ལ་་་་་་
ཏེ་ དཔལ་ ལྡན་ དོན་ གྲུབ་ ཞུ་ ཞིང་།
རྗེས་སུ་ཁུ་བོ་རྗེ་བཙུན་གྲགས་པ་རྒྱལ་མཚན་དྲུང་དུ་དགེ་བསྙེན་གྱི་སྡོམ་པ་་་
བཞེས་པས་ཀུན་དགའ་རྒྱལ་མཚན་ཞེས་གསོལ། དེ་རྗེས་ཁ་ཆེའི་པཎྜི་ཏ་ཆེན་
པོ་ཤཱཀྱ་ཤྲཱི་བྷ་དྲའི་སྤྱན་སྔར་བསྙེན་པར་རྫོགས་ཏེ། མཁན་པོའི་མཚན་གྱི་་
མཐའ་ཅན་དུ་བྱས་ནས་རྒྱལ་མཚན་གྱི་མཇུག་ཏུ་དཔལ་བཟང་པོ་སྦྱར་བས་ཀུན་
དགའ་རྒྱལ་མཚན་དཔལ་བཟང་པོ་ཞེས་གྲགས། །
སྐུ་གཞོན་ནུའི་དུས་ནས་མཁས་པ་དང་གྲུབ་པའི་བླ་མ་དགེ་བའི་བཤེས་
གཉེན་དུ་མ་བསྟེན་ཏེ། བཟོ་རིག་པ་དང་། གསོ་བ་རིག་པ། སྒྲ་རིག་པ།
གཏན་ཚིགས་རིག་པ། ནང་རིག་པ་སྟེ་རིག་གནས་ཆེ་བ་ལྔ་དང༌། སྙན་ངག་
མངོན་བརྗོད། སྡེབ་སྦྱོར། ཟློས་གར། སྐར་རྩིས་ཏེ་རིག་གནས་ཆུང་བ་ལྔ་
སོགས་ཕྱི་ནང་རིག་གནས་མཐའ་དག་ལ་མཁས་པར་གྱུར་སྟབས། ས་སྐྱ་པཎྜི་
147



ཏ་ཞེས་མཚན་སྙན་བྱུང་། དུས་རེ་ཞིག་གི་ཚེ་རྒྱ་གར་ལྷོ་ཕྱོགས་ཀྱི་མུ་སྟེགས་
པའི་སྟོན་པ་འཕྲོག་བྱེད་དགའ་བོ་སོགས་དྲུག་བོད་དུ་ཡོང་སྐབས་མང་ཡུལ་སྐྱིད་
གྲོང་དུ་རྩོད་པས་ཚར་བཅད། དགུང་ལོ་དྲུག་ཅུ་རེ་ལྔ་བཞེས་པ་རབ་བྱུང་བཞི་
པའི་མེ་རྟ(སྤྱི་ལོ་1246)ལོར་ཧོར་རྒྱལ་པོའི་རྒྱལ་ས་ལིང་ཅུ་ལ་ཕེབས། དགུང་
ལོ་བདུན་ཅུ་ཕེབས་པ(སྤྱི་ལོ་1251)ལན་ཀྲོའུ་ཞེས་པར་སྐུ་གཤེགས། ། །
གསུང་རྩོམ་པོད་གསུམ་ཡོད་པའི་ནང་། མཁས་པར་འཇུག་པའི་སྒོ་
དང༌། ཚད་མ་རིགས་གཏེར། ས་སྐྱ་ལེགས་བཤད། ཚིག་གཏེར། རོལ་
མོའི་བསྟན་བཅོས་སོགས་དང༌། གསོ་རིག་སྐོར་ལ་སྤྱིར་གསོ་དཔྱད་ཀྱི་གཞུང་
ལུགས་དུ་མ་ལས་བྱུང་བའི་སྐོར་རྣམས་དང༌། ལྷག་པར་ཡན་ལག་བརྒྱུད་པའི་
སྙིང་པོ་དང༌། འགྲེལ་པ་ཟླ་ཟེར་དང་བཅས་པ་ཐུགས་སུ་ཆུད་ཅིང་། དེ་དག་
གི་དོན་ལེགས་ པར་སྟོན་པའི་བསྟན་བཅོས་ཡན་ལག་བརྒྱད་པའི་དོན་བསྡུས་
ཞེས་པ་གསར་རྩོམ་མཛད། ཇི་སྐད་དུ། མ་རིག་རྩ་བ་བཞི་བརྒྱ་རྩ་བཞིའི་
ནད། །འཕེལ་ཟད་འཁྲུགས་པའི་གཉེན་པོ་ཚེའི་རིག་བྱེད། ། ཐར་པའི་ཚེ་སྲོག་
བསྲུང་བའི་ཐབས་ཚུལ་སྟོང་། ། ཇི་བཞིན་མཁྱེན་པ་དེ་འདྲ་གཞན་གྱིས་མིན།
ཞེས་མཁས་པའི་ཕུལ་དུ་ཕྱིན་པ་དེའི་མཁྱེན་དཔྱོད་ནི་གཞན་གྱི་དོ་ཟླ་དང་བྲལ་
བ་ཡིན། ཉིད་ཀྱི་གསུང་ལས་ཀྱང་། སྒྲ་པ་ང་ཡིན་རྟོག་གེ་པ་ང་སྨྲ་བ་ངན་
འཇོམས་ང་འདྲ་མེད། ། སྡེབ་སྦྱོར་ང་མཁས་སྙན་ངག་ང་ཉིད་མངོན་བརྗོད་
འཆད་ལ་འགྲན་མེད་ང་། །དུས་སྦྱོར་ངས་ཤེས་ཕྱི་ནང་ཀུན་རིག་རྣམ་དཔྱོད་བློ་་
གྲོས་མཚུངས་མེད་ང་། ། དེ་འདྲ་གང་ཡིན་ས་སྐྱ་པ་སྟེ་མཁས་པ་གཞན་དག་
གཟུགས་བརྙན་ཡིན། །ཞེས་གསུངས་པ་དོན་དུ་གནས། སྔོན་དུས་བོད་ཡུལ་
འདིར་ ཐེག་ པ་ གསུམ་ དང༌། རིག་ གནས་ ཆ་ ཤས་ ཙམ་ གྱི་ འགྱུར་ དང་།
བཤད་པ་མཛད་པ་ནི་མང་དུ་བྱུང་མོད། བདག་ཉིད་ཆེན་པོ་ས་སྐྱ་པཎྜི་ཏ་མ་
བྱོན་གོང་དུ་ནི་རིག་གནས་བཅུའི་སྲོལ་ཆེར་མ་དར། དཔེར་ན་ནོར་བུ་རིན་པོ་
ཆེ་རྡོག་མ་ཕུལ་དུ་ཕྱིན་པ་ཡོད་ཀྱང་དེ་ཉིད་ལ་བུག་པ་ཕུག་སྟེ་སྲད་བུ་བརྒྱུ་བའི་
148



ལམ་ མེད་ ན་ ལྷ་ དང་ མི་ རྣམས་ ཀྱི་ མགྲིན་ པའི་ རྒྱུན་ དུ་ ཅི་ ཡང་ བྱེད་མི་ནུས།
གལ་ཏེ་དེ་ཉིད་ལ་བཟོ་བོ་མཁས་པས་རྡོ་རྗེ་རིན་པོ་ཆེ་ཕ་ལམ་གྱིས་བུག་པ་ཕུག་
ཟིན་ན་དར་ལ་སོགས་པའི་སྐུད་པ་འཇམ་པོས་ཀྱང་རིན་པོ་ཆེ་རྣམས་ཕྲེང་བར་
བྱས་ནས་མགྲིན་པའི་རྒྱན་དུ་བྱེད་ནུས་པ་ལྟར་བདག་ཉིད་ཆེན་པོ་ས་སྐྱ་པཎྜི་
ཏའི་རྣམ་པར་དཔྱོད་པའི་བློ་གྲོས་ཕ་ལམ་གྱི་ཟེགས་མས་རིག་གནས་རྣམ་བཅུའི་
ནོར་བུ་བརྗོད་དོན་ལེགས་པར་འབྱེད་པའི་བུག་པའི་སྣང་བས་སྲོལ་མ་ཕྱེ་ན་བོད་
ཀྱི་བློ་གསལ་རྣམས་ཀྱི་མགྲིན་པའི་རྒྱུན་དུ་རྡོ་གང་ཡང་ཐོགས་པ་མིན་ལ། དེའི་
ཕྱིར་བདག་ཉིད་ཆེན་པོས་སྲོལ་བཏོད་དེ་རིག་གནས་བཅུའི་ནོར་བུའི་ཕྲེང་བས་
རང་ཅག་རྣམས་ཀྱི་མགྲིན་པའི་རྒྱན་མཛེས་པར་བྱེད་པ་ནི། ཤིང་རྟའི་སྲོལ་
འབྱེད་ས་སྐྱ་པཎྜི་ཏ་ཡིན་ཞེས་ཕྱོགས་ཀྱི་དགའ་མའི་རྣ་ལུང་དུ་མཛེས་པར་བྱེད་
པ་འདི་ལྟར་དང་། བསྟོད་པ་མཛད་པའི་ནང་དུའང་། ཡོངས་འདུའི་ཚལ་
དུ་ཀུམ་བྷི་ད་ར་དང་། །འོད་ལྡན་ཚོགས་པའི་མཁའ་ནང་ཉིན་བྱེད་ལྟར། །
མཁས་མང་འདུས་པའི་དབུས་ན་ཐམས་ཅད་མཁྱེན། །ཁྱེད་དང་མཚུངས་པ་
སྔོན་དང་ཕྱི་མཐར་སུ། །ཞེས་ངག་རིག་པ་དགྲ་འདུལ་དབང་པོས་མཛད་པའི་
ཐ་སྙད་རིག་གནས་ལྔ་ཇི་ལྟར་བྱུང་བའི་ཚུལ་གསལ་བར་བྱེད་པ་བློ་གསལ་མགྲིན་
རྒྱུན་ལེགས་བཤད་ནོར་བུའི་ཕྲེང་བ་ལས་གསལ་བ་ལྟར་རོ། །
149



བཅོམ་ལྡན་རིག་རལ།
བཅོམ་ལྡན་རིག་རལ་ཞེས་པ་ནི། དུས་རབས་བཅུ་གཉིས་པའི་དུས་
འགོར་བྱུང་ཞེས་དེབ་དམར་མཆན་འགྲེལ་ནང་གསལ་བ་དང༌། ཆུང་དུས་
གཙང་ སྣར་ ཐང༌ དགོན་ དུ་ སློབ་ གཉེར་ མཛད་ དེ་ མཁས་ པར་ གྱུར་ ནས།
དབུས་པ་བློ་གསལ་སངས་རྒྱས་འབུམ་དང་མཉམ་དུ་སྣར་ཐང་གི་བཀའ་འགྱུར་
དང་བསྟན་འགྱུར་ལ་ཞུས་དག་གནང་བ་དང་འབྲེལ་བཀའ་བསྟན་གཉིས་ཀྱི་
དཀར་ཆག་ཉི་མའི་འོད་ཟེར་ཞེས་བྱ་བ་བརྩམས་པ་དང་། སྨན་དཔྱད་སྐོར་ལ་
གསོ་དཔྱད་རྒྱན་གྱི་མེ་ཏོག་ཅེས་པ་དང༌། དེ་མིན་ཚད་མ་རིག་པའི་འགྲེལ་པ་
སོགས་གསུང་རྩོམ་པོད་བཅུ་དྲུག་ཙམ་ཡོད། ལོ་རྒྱུས་ཉུང་བསྡུས་དེབ་ཐེར་
སྔོན་པོའི་ལེ་ཚན(ཆ)པའི་ནང་དུ་གསལ། །
150



ཀརྨ་པ་རང་བྱུང་རྡོ་རྗེ།
ཀརྨ་པ་རང་བྱུང་རྡོ་རྗེ་ཞུ་བ་འདི་
ཉིད། འཁྲུངས་ཡུལ་མངའ་རིས་མང་
ཡུལ་གུང་ཐང་གངས་ཞུར་མོའི་འགྲམ་རྩ་
ཕུ་རླུང་ཤོད་ཟེར་བར། ཡབ་སྔགས་་
འཆང་ཆོས་དཔལ་གྱི་སྲས་སུ་རབ་བྱུང་
ལྔ་ པའི་ཤིང་སྤྲེལ(སྤྱི་ལོ་1284)ལོ་ལ་
འཁྲུངས། དགུང་ལོ་ལྔར་ཕེབས་དུས།
གྲུབ་ཐོབ་ཨུ་རྒྱན་པ་རིན་ཆེན་དཔལ་་་་་
དང་མཇལ། དགུང་ལོ་བདུན་ལ་་་་་་
མཁན་པོ་ཀུན་ལྡན་ཤེས་རབ་ཀྱི་དྲུང་དུ་རབ་བྱུང་གི་སྡོམ་པ་བཞེས་ཏེ་མཚན་ལ་
རང་བྱུང་རྡོ་རྗེ་ཞེས་གསོལ། །
དགུང་ལོ་བཅོ་བརྒྱད་ལ་མཁན་པོ་གཞོན་ནུ་བྱང་ཆུབ་དང་། ལས་ཀྱི་
སློབ་ དཔོན་ དགེ་འདུན་ རིན་ཆེན་ གཉིས་ ཀྱི་ དྲུང་ དུ་ བསྙེན་ རྫོགས་ བསྒྲུབས།
སྙེ་མདོ་ཀུན་དགའ་དོན་གྲུབ་སོགས་བླ་མ་དང་དགེ་བཤེས་མཁས་པ་མང་པོའི་
ཞབས་ལ་གཏུགས། ས་སྐྱ་དང༌། བཙན་བྲག ཉང་སྟོད། ཀོང་པོ་་
སོགས་ཡུལ་ཁག་མང་པོར་ཕེབས་ནས་འགྲོ་དོན་མཛད། རབ་བྱུང་དྲུག་པའི་
ལྕགས་ལུག(སྤྱི་ལོ1331)ལོར་ཡོན་རྒྱལ་རབས་ཀྱི་གོང་མས་པེ་ཅིང་དུ་གདན་
དྲངས་ ནས་ བསྔགས་བརྗོད་ དུ། ཆོས་ ཀུན་ དེ་ ཉིད་ གཟིགས་ པའི་ ཀརྨ་པ།
151



ཞེས་པའི་མཚན་ཀྱི་འཇའ་ས་དང་། གུ་ཤྲཱིའི་ཐམ་ཀ་སོགས་བསྩལ། རབ་
བྱུང་དྲུག་པའི་ཤིང་ཁྱི (སྤྱི་ལོ་1334)ལོ་ལ་བོད་དུ་ཕྱིར་ལོག་ཕེབས། དེ་ནས་
ལོ་གཉིས་སོང་མཚམས་སླར་ཡང་གོང་མས་གདན་དྲངས་པ་ལྟར་ཕེབས་ཏེ་ལོ་ངོ༌
གསུམ་ཙམ་བཞུགས་ནས་དགུང་ལོ་ལྔ་བཅུ་ང་དྲུག་ལ་རྒྱ་ནག་ཏུ་སྐུ་གཤེགས། །
ཀརྨ་པ་རང་བྱུང་རྡོ་རྗེ་ནི་ཤེས་བྱ་རིག་གནས་གང་ལའང་མཁྱེན་པའི་སྤྱན་
མཆོག་ཏུ་ཡངས་པས་མཚན་ལ་ཆོས་རྗེ་རིན་པོ་ཆེ་རང་བྱུང་རྡོ་རྗེ་ཞེས་ཀྱང་ཞུ་བ་
དང༌། སྨན་རྩིས་གཉིས་ཀར་མཁས་ཤིང་བྱང་ཆུབ་པ་ཡིན། སྨན་གྱི་ནུས་པ་
ཕྱོགས་གཅིག་ཏུ་བསྟན་པ་སྨན་མིང་རྒྱ་མཚོ་ཞེས་མཛད་པ་དེའི་ནང་སྨན་སྣ་
བརྒྱད་བརྒྱ་དང་སུམ་ཅུ་ཙམ་གྱི་ནུས་པ་རེ་རེ་བཞིན་བསྟན་པ་དེ་དག་ནང་།
རྡོ་ཡི་ནོར་བུ་བཅུ་ནས་འགོ་བཙུགས་ཏེ་ཤིང་སྨན་དང་། སྔོ་སྨན། སྲོག་
ཆགས་སྨན་གྱི་རིགས་དང་ནང་གསེས་བཅས་པའི་ཕན་ཡོན་རྒྱས་བཤད་གསལ་
བ་དེ་དག་སྐབས་དེའི་དུས་ནས་བཤད་ན་འཁྲུངས་དཔེ་རྒྱས་ཤོས་ཀྱི་གྲས་ཡིན་པ་
དང་། ཕྱིས་ཀྱི་སྨན་པ་མཁས་པ་མང་པོས་སྨན་མིང་རྒྱ་མཚོ་འདི་ཉིད་ཧ་ཅང་
ཁུངས་ཐུབ་ཚད་ལྡན་དུ་གཟིགས་ནས། སྔོ་འབུམ་མང་པོའི་ནང་དུ་ལུང་་་་
འདྲེན་མཛད་འདུག སློབ་མའི་གཙོ་བོ་གཡུང་སྟོན་རྡོ་རྗེ་དཔལ་བ་ཞེས་དུས་
འཁོར་དང༌། རྩིས་ལ་ཤིན་ཏུ་མཁས་པ་སོགས་བྱུང་བ་ཡིན་ནོ། །
མཆན་འགྲེལ།
ཀརྨ་པ་རང་བྱུང་རྡོ་རྗེ་ནི་ཀརྨ་པའི་སྐུ་ཕྲེང་གསུམ་པའི་མཚན་ཡིན་པ་དང༌། ཀརྨ་
པཀྵིའི་ཡང་སྲིད་དུ་ངོས་འཛིན་ཞུས་པ་དེ་བོད་དུ་སྤྲུལ་སྐུའི་ཡང་སྲིད་ངོས་འཛིན་གྱི་
ཐོག་མ་ཡིན་པར་གྲགས།
152



གཏེར་སྟོན་ར་མོ་ཤེལ་སྨན།
གཏེར་སྟོན་ར་མོ་ཤེལ་སྨན་ཞེས་་
པ་ནི་དཔལ་ལྡན་ས་སྐྱ་པ་དང་ཧོར་རྒྱལ་
ཡོན་མཆོད་ཐོག་མར་འབྲེལ་བའི་དུས་ལྷོ་
ཁ་ཡར་སྟོད་ར་མོ་སྨན་ཆུ་ཞེས་པའི་ས་
ཆར་འཁྲུངས་ཤིང་། གཏེར་སྟོན་་་་་་
འདིས་སྨན་ཆུའི་རྫོང་བྲག་རིའི་ཕུག་པ་
ནས་གསོ་དཔྱད་དང༌། རྩིས་ཀྱི་སྐོར་
མཐའ་ཡས་པ་བཏོན། ཐོག་མར་གསོ་
རིག་དང་ཕན་བྱ་གནོད་པའི་སྐོར་མང་
པོ་ཉམས་སུ་བཞེས་པས་ཆོས་ཕྱོགས་ཀྱི་
འགྲོ་དོན་ཆེར་མ་བྱུང༌། གསང་སྨན་སོགས་དམུ་ཆུའི་བཅོས་ཐབས་སྐོར་དང་།
འབམ་ནད་ལ་སྨན་དཀར། སྨན་ནག་དེ་བཞིན་རྡེལ་ནད་སོགས་ཐོར་བུ་མ་
གཏོགས་གཏེར་ཆོས་ཕལ་ཆེར་ཤོག་སེར་ལས་འབེབས་མ་ཐུབ་པར་ལུས་ཀྱང་།
ཆུ་དང་འབམ་གྱི་ཕྱག་ལེན་ནི་ད་ལྟའི་བར་མ་ཉམས་པ་ཡོད་ཅིང་། ཕྱིས་སུ་
འབྲི་གུང་ཆོས་གྲགས་རྒྱ་མཚོའི་ཞལ་སློབ་ཐུ་བོ་དཀོན་མཆོག་འགྲོ་ཕན་དབང་
པོའམ་ཚེ་དབང་བརྟན་པས་མཛད་པའི་དམུ་ཆུའི་བཅོས་གསང་བ་སྦུབ་འདྲེན་
ཞེས་པའི་ནང་ར་མོ་ཤེལ་སྨན་གྱི་གཏེར་གཞུང་ལས། གསང་སྨན་སྔོན་མོ་ཆབ་
འདྲེན་ནི། ཞེས་པ་བྱིའུ་སྲིད་མའམ་བྱིའུ་ཤིང་མངར་དུ་གྲགས་པ་ཆུ་སྨན་
153



གསང་བ་ལྔ་སྦྱོར་གྱི་སྨན་གཙོ་བོ་ཡིན་པ་དང༌། ཆུ་སྨན་འདི་རྣམས་ཚ་ཆུ་ལ་གི་
ཝང་དགུ་པའི་སྟེང་དུ་བསྣན། གྲང་ཆུ་ལ་དྭངས་མ་གནས་འཇོག་གི་སྟེང་དུ་
བསྣན། ལྡན་འདུས་ཀྱི་ཆུ་ལ་ཅུ་གང་བདུན་པའི་སྟེང་དུ་བསྣན། དེ་གསུམ་
ག་སྐྱུ་རུའི་ཆིག་ཐང་གིས་འཕུལ་ནས་བཏང་བས་འཆི་བདག་དམུ་ཆུའི་ནད་ལས་
གྲོལ་བ་མང་དུ་བྱུང་བར་རང་གི་མྱོང་གྲུབ་ཡིན་པས་ཤིན་ཏུ་ཟབ་པར་གདམས་
སོ། །ཞེས་གསུངས་པ་ལྟར་ར་མོ་ཤེལ་སྨན་གཏེར་གཞུང་ནང་གི་ཆུ་སྨན་ཁྱད་དུ་
འཕགས་པའི་རྒྱུ་མཚན་དེ་ལྟར་ཡིན་ནོ། །
154



གཏེར་སྟོན་གུ་རུ་ཆོས་ཀྱི་དབང་ཕྱུག
གཏེར་སྟོན་གུ་རུ་ཆོས་ཀྱི་དབང་
ཕྱུག་ནི། ཇི་སྐད་དུ། སྣ་ཐག་སས་
བྱས་ཧོར་དམག་བོད་དུ་འོང་། །ངན་་་་
སོང་ཟེར་ཡང་དེ་འདྲའི་སྡུག་བསྔལ་་་་་
མེད། །མི་ལ་སྲིད་བཅད་སྲིད་སྲུང་མང་
དུ་ཡོད། །སེམས་ཅན་ས་འོག་ནོན་པའི་
དུས་ཙམ་ན། ། གནམ་སྐས་མཁར་ཆུར་
སྦས་པའི་གཏེར་ཁ་འདི། ། མི་བཞག་་་་
འདོན་པའི་རྟགས་དེ་བསྟན་ནས་་་་་་་་
རྒྱ་ཡིག་ འབྱུང༌། །གཏེར་སྟོན་ཆོས་ཀྱི་དབང་་་་
ཕྱུག་ཅེས་བྱ་འབྱུང་། ། ཞེས་པའི་གཏེར་སྟོན་རྒྱལ་པོ་ལྔ་དང་མཆོག་གི་སྤྲུལ་སྐུ་
གསུམ་དུ་ གྲགས་ པ་ ལས་ གཉིས་ པ་ གུ་རུ་རིན་པོ་ཆེ་ཆོས་ ཀྱི་དབང་ ཕྱུག་ནི།
ཆོས་རྒྱལ་ཁྲི་སྲོང་ལྡེའུ་བཙན་ཉིད་མངའ་བདག་ཉང་རིན་པོ་ཆེ་ནས་འབྲས་བུའི་
མཐར་སོན་ཏེ། མ་ཆགས་པདྨ་ཅན་དུ་སངས་རྒྱས་པའི་གསུང་གི་རྣམ་འཕྲུལ་
དུ་བསྟན་པ་སྟེ། ལྷོ་བྲག་ཏུ་ཆོས་རྒྱལ་ཁྲི་སྲོང་གི་དུས་ནས་ནུས་པ་ཅན་བར་མ་
ཆད་དུ་བྱོན་པའི་གདུང་རིགས་ཡབ་སྤང་སྟོན་གྲུབ་པའི་སྙིང་པོ་དང༌། ཡུམ་
མཁའ་འགྲོའི་རྒྱུད་པ་དཀར་བཟའ་མགོན་སྐྱིད་གཉིས་ཀྱི་སྲས་སུ་རབ་བྱུང་བཞི་
པའི་ཆུ་སྤྲེལ(སྤྱི་ལོ་1212)ལོ་དཔྱིད་ཟླ་ར་བའི་ཚེས་བཅོ་ལྔའི་ཉི་ཤར་ལ་ངོ་
155



མཚར་བའི་ཆོ་འཕྲུལ་ཆེན་པོ་དང་བཅས་ཏེ་བལྟམས། སྐབས་དེར་མཚན་
བརྗོད་གསེར་གྱིས་འབྲི་བཞིན་ཡོད་པའི་ཚིག་མཚམས་ཀྱི་རྟེན་འབྲེལ་ལྟར་་་་
མཚན་ཆོས་ཀྱི་དབང་ཕྱུག་ཏུ་གསོལ། འབྲི་གུང་སྐྱོབ་པ་དང༌། ཞང་རིན་པོ་
ཆེ་སོགས་གྲུབ་ཆེན་མང་པོས་སྲས་ཁྱད་པར་ཅན་འབྱུང་བའི་ལུང་བསྟན་སྔོན་
ནས་ཡབ་ལ་གནང་ངོ༌། ། .
དགུང་ལོ་བཞི་པ་ནས་འབྲི་ཀློག་གི་དབུ་བརྩམས་རིག་པའི་གནས་མཐའ་
དག བོན་ཀྱི་གཞུང་ཆེན་དང༌། མདོས་གཞུང་ཆེན་མོ་ཡན་ཆད་ཐོས་པ་
དཔག་ཏུ་མེད་པ་མཛད། ཡབ་དང་མངའ་བདག་འགྲོ་མགོན་མཚུར་སྟོན་
ཡབ་སྲས་གཙོ་བོར་གྱུར་པའི་གསར་རྙིང་གི་བླ་མ་མང་པོ་བསྟེན་ནས་མདོ་དང་
གསང་སྔགས་གསར་རྙིང་། བཀའ་གཏེར་གྱི་སྨིན་གྲོལ་དང་བཤད་རྒྱུན། ཞི་
བྱེད་གཅོད་ཡུལ་ཆོས་དྲུག་ཕྱག་རྫོགས་ལ་སོགས་པའི་གདམས་ངག་མཐའ་ཡས་
པ་གསན། དགུང་ལོ་བཅུ་གསུམ་པར་ཉམས་སྣང་ངོ་མཚར་ཅན་བྱུང་སྟེ་་་
བསྟན་པ་སྤེལ་ཞིང་གདུལ་དཀའ་འདུལ་བའི་ལུང་བསྟན་ཐོབ། དགུང་ལོ་
བཅོ་བརྒྱད་པར་ས་སྐྱ་པཎ་ཆེན་ལས་སེམས་བསྐྱེད་དང་ཆོས་འབྲེལ་གསན་པའི་
སྐབས་མནལ་ལམ་དུ་རྒྱ་ནག་རི་བོ་རྩེ་ལྔར་འཇམ་དཔལ་དང་མཇལ་ནས་་་་་
གདམས་ངག་ཁྱད་པར་ཅན་གསངས་པས་ཆོས་ཐམས་ཅད་ཐོབ་པའི་ངེས་ཤེས་
རྙེད། དེ་རྗེས་གྲ་པ་མངོན་ཤེས་ཀྱི་གཏེར་མ་ཁ་བྱང་ཞིག་རིམ་པར་བརྒྱུད་ནས་
ཕྱག་ཏུ་འབྱོར་བ་ལ་བརྟེན་དགུང་ལོ་ཉེར་གཉིས་པ་ལ་ཡག་ཉིན་གྱི་ལུང་པ་་
གནམ་སྐས་ཅན་ནས་ཡང་བྱང་བླངས། གཏེར་གྱི་ལྡེ་མིག་དང༌། གཏེར་
བཅུད། གཏེར་བྱང་ལྟར་སྒོ་ཕྱེ་ནས་གཏེར་ཁ་ཆེན་པོ་བཅོ་བརྒྱད་ཐུགས་་་
གཏེར་དང་བཅུ་དགུ་བཞེས་པའི་སྡོམ་ནི། གནམ་སྐས་ཅན་དང་བྲག་དམར་
རྟ་མགྲིན་ཞབས། །མོན་ཁ་སྟེང་དང་རྟ་མགྲིན་དབེན་རྩའི་སྒོ། །མཁོ་ཡི་གཤིན་
དམར་རྟ་མགྲིན་སྒྲོམ་ཆོས་ལ། །སྲས་མཁའ་སྐྱ་བོ་ཕུག་རིང་ཕྱག་མཐེམ་མ། །
བསམ་ཡས་ཨཱརྨ་ལྕགས་ཕུར་མོན་བུམ་ཐང་། །རྩིས་ཀྱི་ལྷ་ཁང་རོང་བྲག་ཧ་བོ་
156



གངས། །རང་གབ་དོན་གྱི་གཏེར་དང་བཅས་པ་སྟེ། །ལས་འཕྲོའི་དབང་གིས་
ཆོས་དབང་བདག་དང་མཇལ། །ཞེས་གསུངས་པ་ལྟར་དམ་པ་དེས་གཏེར་ཁ་
བཞེས་པའི་ནང་དང་པོ། ཀ །གནམ་སྐས་ཅན་ནས་སྨན་དཔྱད་གཞུང་
གཅིག་དང་། མན་ངག་གསུམ། དྲང་སྲོང་ཉེར་གཅིག་གི་དགོངས་འདུས་
གཞུང་སྙིང་ཏིག་རིན་པོ་ཆེའི་ཁྲི་མཛོད་བདུད་རྩིའི་བུམ་པ་ལེའུ་ཉི་ཤུ་ཅན་དང་།
བདུད་རྩི་སྨན་སྒྲུབ་བུམ་པའི་རྒྱ་ཅན་ལ་ནང་གསེས་ཀྱི་མན་ངག་མཚན་དོན་
བཀོལ་བ། སྨན་གྱི་སྔགས་བྱང༌། སྨན་སྒྲུབ། སྔགས་འགྲེལ་རྣམས་ཆོས་སྡེ་
གཅིག་དང་། དེའི་ཁ་སྐོང་ཞི་བའི་ལས་བྱང་སྨན་གྱི་ལས་ཚོགས་ལ་ནང་གསེས་
དགུར་བཤད་པའི་དང་པོ་གང་ལ་དགོངས་ནས་བཤད་པ། གཉིས་པ་བདུད་
རྩི་ལྔ་སྤྱི་སྒྲུབ་ཀྱི་སྦྱོར་བ་ལ་བདུད་རྩིའི་ ཁ་ བསྒྱུར་ལ་བརྟེན་ནས་རིམས་ དུག
ཁྲག་འཁྲུགས། མཆིན་པ། གློ་བ། སྙིང་། མཁལ་མ། མཁྲིས་པ།
མཆེར་པ། རྒྱུ་ལོང་། མཛེ་རྣམས་ཀྱི་ནད་སེལ་བ། སྐྲ་དང་སྨིན་མ་སྐྱེ་བ།
འབྲུམ་བུ་གསོ་བ། གོས་མི་དགོས་པ། རྐང་མགྱོགས། རྐང་པ་མི་གས་པ།
ཐོག་སེར་འབེབས་པ་རྣམས། གསུམ་པ་བྱེ་བྲག་སོ་སོའི་སྦྱོར་བ་ལ་ལུས་སྨིན་
ཅིང་ རྫོགས་ པ། རུས་ པ་ མཁྲེགས་པ། སོ་ཚགས་ དམ་ པ། སྲིའུ་སྐྱེ་བ།
མཆོག་གི་བཅུད་ལེན། མཛེ་རླུང་སེལ་བ། ཤ་སྐྱེ་བ། སེམས་གསལ་བ། །
གྲང་བ་མི་སྐྱེ་བ། འབྲུམ་ནད། རྒྱུ་རིམས་ཐུབ་པ། བཀྲག་བཟང་བ་དུག་
རིགས་ཐུབ་པ། བཞི་པ་དྲི་ཆེན་རྒྱལ་བློན་དམངས་ཀྱི་སྦྱོར་བ་ལ། རྩ་བ་རྒྱལ་
པོ་ལྟ་བུ་ཁ་བསྒྱུར་བློན་པོ་ལྟ་བུ་ཞག་ཉེར་གཅིག་བསྟེན་པས་ཀླུ་ནད་གག་ལྷོག
གློ་ནད་གསར་རྙིང༌། འབྲུམ་ནད། མིག་ནད། ཟ་རྐོང་། དུག་ནད།
སྦྱར་དུག་རྣམས་སེལ་བ། དམངས་བདུད་རྩི་སྤྲུལ་པ་ལ། གྲང་བ་སེལ་བ།
མིག་གསལ་བ། བཅུད་མི་འཆོར་བ། རྩ་མིག་ ཏུ་ འགྲོ་བ། དྲོད་སྐྱེ་བ།
རིལ་བུ། ལྡེ་གུ། ཟན་ཚོད། ཐུག་པ། ཆང་། སྨན་མར། ཟན་དྲོན།
157



འོ་ཐུག རྒྱུན་སྒྲུབ་རྣམས། ལྔ་བ་ཕྱི་ནང་གསང་གསུམ་ལ་ཕྱི་དྲི་ཆེན་ལ་
བརྟེན་པ། ནང་སྐྱེ་བདུན་ལ་བརྟེན་པ། གསང་བ་ཕྱག་རྒྱུ་ལ་བརྟེན་པ་་
རྣམས། དྲུག་པ་ལས་ཚོགས་ཐ་དད་པར་སྦྱར་བ་ལ་མིག་ནད། སྦྱར་དུག་
མགུལ་འགག གག་པ། མཛེ་ནད། འདུ་པ་རྣམ་བཞི་རྣམས་སེལ་བ།
ལུས་ཟུངས་ རྒྱས་པ། མཁྲིས་པ། སྙིང་རླུང་། མགོ་འཁོར། ཤ་ དུག་
ལོ་དུག དུག་ནད་ཀུན།་ ཤ་མཛེར། འབྲས་ནད། ཕོ་ལོག ཤ་རོ།
ཤ་ཕྲག ཕོལ་མིག རུས་ནད། ཚ་བ། ལྷོག་པ། ཚེ། བསོད་ནམས།
ནོར། གཞོན་ཤ་རྣམས་རྒྱས་པ། བུ་ཆུང་ལྟར་འགྱུར་བ། གཞོན་པར་
འགྱུར་བ་སོགས། བདུན་པ་དམ་ཚིག བརྒྱུད་པ་ལོག་གནོན། དགུ་པ་
ཡོན་ཏན་བསྟན་པ་རྣམས་ནི་སྨན་དཔྱད་སྐོར་གྱི་ཟབ་གཏེར་ཤ་སྟག་ཡིན་ཅིང་།
གོང་གསལ་རྣམས་ནས་ཟབ་གཏེར་འགའ་ཞིག་རྒྱལ་དབང་ལྔ་པ་ཆེན་པོའི་
ཉམས་བཞེས་གནང་སྟབས་གསན་ཡིག་གངྒཱའི་ཆུ་རྒྱུན་ནང་དུ་ཡོད་ཅེས་སྡེ་སྲིད་
ཁོག་འབུགས་ (ཤོག་གྲངས་ ༡༠ ༡ན་༦)ལ་གསལ། གུ་རུ་ཆོས་དབང་ལ་དེ་
སྐབས་སུ་བྱོན་པའི་བོད་ཡུལ་བླ་ཆེན་མི་ཆེན་རིས་སུ་མ་ཆད་པས་ཞབས་ལ་་
གཏུགས་ཤིང་དད་གུས་ཚད་མེད་ཞུ་བ་དང་ཀུན་མཁྱེན་འཕགས་འོད། ཆོས་
འོད། བུ་སྟོན་རིན་པོ་ཆེ་སོགས་ཀྱིས་ཀྱང་གུ་རུ་ཆོས་ཀྱི་དབང་ཕྱུག་ནི་འགྲན་
ཟླ་དང་བྲལ་བའི་གྲུབ་ཐོབ་ཆེན་པོའོ་ཞེས་བསྔགས་བརྗོད་མཛད། དགུང་ལོ་
ང་དགུར་ལྟས་དང་ཆོ་འཕྲུལ་བསམ་གྱིས་མི་ཁྱབ་པ་བསྟན་ཏེ་པདྨ་འོད་ཀྱི་ཕོ་
བྲང་ཆེན་པོར་གཤེགས་སོ། །
སློབ་བརྒྱུད་ལ་ལང་གྲོའི་རྣམ་འཕྲུལ་པདྨ་དབང་ཆེན་དང༌། གཉལ་ཉི་
མ་འོད་ཟེར་སོགས་ཁྱད་པར་ཅན་གྱི་སྲས་བརྒྱུད་བར་མ་ཆད་པར་བྱོན་ཅིང་།
ཁྱད་པར་སློབ་བརྒྱུད་ཀྱི་གཙོ་བོ་སྨན་ལུང་པ་མི་བསྐྱོད་རྡོ་རྗེ་ཞེས་སྔ་འགྱུར་
བཀའ་གཏེར་ཀུན་ལ་མཁས་པ་ཆེན་པོར་གྱུར་པ་དེ་དང་། བལ་པོ་བྷ་རོ་་་
158



གཙུག་འཛིན་དང་། སྣོད་ལྡན་གྱི་བུ་དགུ ཀ ཐོག་པ་མ་ཎི་རིན་ཆེན་ཞེས་
པ་སོགས་ཀྱིས་འཕགས་བལ་དང་བོད་ཁམས་མཐའ་དབུས་ཀུན་ཏུ་ཐུགས་རྗེ་
ཆེན་པོའི་འཕྲིན་ལས་གཙོ་བོར་གྱུར་པའི་ཟབ་ཆོས་སྤེལ་བའི་རྒྱུན་ད་ལྟའི་བར་
ཟམ་མ་ཆད་པར་བཞུགས་ཞེས་གཏེར་སྟོན་བརྒྱ་རྩའི་རྣམ་ཐར་ལས་གསལ། །
159



བྱར་རོང་ཨེ་ཡི་སྨན་པ།
བྱར་རོང་ཨེ་ཡི་སྨན་པ་ནི། ཇི་སྐད་དུ། ས་ཡི་ཡ་སོ་ཇིང་གིར་མ་སོ་
བཅད། །བྲོས་འཐོར་མང་ཞིང་ཡུལ་སྟོང་རྒུད་པ་འབྱུང་། ། ལྷོ་བོད་མཚམས་སུ་
སྦས་པའི་གཏེར་ཁ་འདི། །མི་བཞག་འདོན་པའི་རྟགས་དེ་བསྟན་ནས་འབྱུང་།
བྱར་རོང་ཨེ་ཡི་སྨན་པ་ཉི་འོད་གསལ། ད་ལྟ་ ཤི་ཡང་སྲོག་མཐུད་ཤེས་པ་
འབྱུང་། །ཞེས་པའི་བྱར་རོང་ཨེ་ཡི་སྨན་པ་ནི། བྱར་གྱི་རོང་ཨེ་ཡུལ་རིག་པའི་
འབྱུང་གནས་སུ་རབ་བྱུང་གསུམ་པའི་ནང་འཁྲུངས། གཉགས་ལོ་ཆེན་པོའི་
སྤྲུལ་ པ་ གཉིས་ཀྱི་ ཡ་གྱལ་ ཏེ་ རྟེན་ སྔགས་ སྨན་ དཀྱུས་མའི་ཚུལ་དུ་བཞུགས།
མཚན་ སྨན་དཔྱད་ མཛད་ པས་སྨན་ པ། དངོས་ ཀྱི་ མཚན་ ཉི་ འོད་ གསལ།
གཏེར་གནས་ལྷོ་བྲག་དང་བོད་ཀྱི་ས་མཚམས་རྫ་རོང་བྷིའམ་རོང་བྷིའི་རྫ་ནས་
རྫོགས་ཆེན་དང་། གསོ་རིག་གི་གཏེར་ཁ། འབྲི་ཐང་ཀོ་རོ་བྲག་ནས་འཛམ་
བུའི་གླིང་གི་གནས་ཡིག་མང་པོ་སྤྱན་དྲངས་པར་གྲགས་ནའང་། དེང་སང་
དཔེ་ལུང་གི་རྒྱུན་ཅིའང་མ་བཞུགས་པར་མ་ཟད་སྔགས་བཙུན་དཀྱུས་མའི་ཚུལ་
དུ་བཞུགས་ཚུལ་རྣམ་ཐར་དུ་བྱུང་བས་ཆོས་ཀྱི་འཕྲིན་ལས་མ་བྱུང་བར་མངོན།
གཙང་རོང་གནུབས་ཀྱི་མདོར་སྨན་སྒྲོ་ཐིམ་པའི་ཤུལ་སྨན་ཆུ་བརྡོལ་བ་ད་ལྟའང་
ཡོད་པས་མཚོན་རྫུ་འཕྲུལ་ཡ་མ་ཟུང་ལ་དབང་འབྱོར་ཅིང་ནད་པ་འཆི་ཀ་མ་
མང་ པོའང་ སྲོག་ མཐུད་ པ་ ལྟར་ མཛད་ པས་ སྨན་ སྟོན་གྲུབ་ ཐོབ་ ཏུ་ གྲགས།
ཁྱད་པར་བྱར་རོང་ཨེ་ཡི་བྲག་ནས་གཉན་ཆེན་གྱི་ཕྱག་དཔེ་བདུད་རྩི་སྨན་གྱི་
རྫོང་འཕྲང་ཆེན་མོ་ཆེ་འབྲིང་ཆུང་གསུམ་སྙིང་པོ་དང་བཅས་པའི་སྐོར་བཞི་སྤྱན་
160



དྲངས་ནའང་གཞན་ལ་སྤེལ་བ་སོགས་མ་མཛད། འདིའི་སྙིང་པོའི་སྐོར་ཡོན་
ཏན་བདུད་རྩིའི་གྲུབ་མཐའ་སློང་ནུས་པ་ཟབ་ཅིང་འདྲིལ་བ་ཞིག་རྗེ་བླ་མ་རིན་
པོ་ཆེར(འཇམ་དབྱངས་མཁྱེན་བརྩེ） ཡང་གཏེར་གྱི་ཚུལ་དུ་བཀའ་བབས་པ་
སྔར་ཕན་གཏན་ལ་འབེབས་མ་གྲུབ་ཀྱང་དགོངས་གཏེར་འཕགས་མའི་སྙིང་
ཐིག་བླ་སྒྲུབ་སྐོར་ལས་བྱུང་བ་དང༌། ཚིགས་བཅད་ལྷུག་ཙམ་མ་གཏོགས་དོན་
གཅིག་པས་བརྒྱུད་པའི་ཆུ་བོ་གཉིས་འདྲེས་སུ་གྱུར་པར་མངོན་ཞེས་ཀོང་སྤྲུལ་
ཡོན་ཏན་རྒྱ་མཚོས་མཛད་པའི་གཏེར་སྟོན་བརྒྱ་རྩའི་རྣམ་ཐར་བཻཌཱུརྱའི་ཕྲེང་བ་
(ཤོག་གྲངས་༥༧བ་༣)པར་གསལ། །
161



སྐལ་ལྡན་བྱིས་པ།
སྐལ་ལྡན་བྱིས་པ་ནི། རབ་བྱུང༌བས་
བཞི་པའི་ནང་མངའ་རིས་ཀྱི་ཡུལ་གུ་གེ་
འདམ་གྲོག་ཞེས་པར་བྱིས་པ་མང་པོས་
བྱེ་མའི་སྒྲོ་ཆེན་པོ་ཞིག་བྲུས་པས་རྡོའི་་་
སྒྲོམ་གྲུབ་འགེབས་དང་བཅས་པ་ཞིག་
བྱུང་བ་ཁ་ཕྱེ་པའི་ནང་ནས་སེམས་ཅན་
རིགས་མི་གཅིག་པ་མང་པོ་ཞིག་ ཤིག་་་་
ཤིག་བྱུང་བ་དང་། བྱིས་པ་གཞན་་་་
རྣམས་ཤི། བྱིས་པ་མཛངས་པ་ཞིག་་
གིས་ཡ་ཁེབས་འཁྱེར་ནས་བྲོས་པས་སྐྱོན་
མ་བྱུང་། ཡུལ་དེར་ནད་ཡམས་ཆེན་
པོ་བྱུང་སྟེ་གཉན་རིམས་ཀྱི་རིགས་མི་
འདྲ་བ་དུ་མས་མི་ཕྱུགས་མང་པོ་ཤི་བ་ན། }
ཡ་ཁེབས་དེ་ལས་རིམས་སྲུང་ཆིག་དྲིལ་
གྱི་སྐོར་རྣམས་བྱུང་སྟེ་འཁོར་ལོ་དང༌། རྫས་སྔགས་རྣམས་བྱིན་པས་ནད་་་
རིམས་ཐམས་ཅད་ཆུ་བཅད་པ་བཞིན་དུ་སོང་བས་ཟབ་པར་ཤེས་ཏེ་རིམ་པར་
སྤེལ་བས་དེང་སང་གི་བར་དུ་གུ་གེ་ཆིག་དྲིལ་ཞེས་སྲུང་བ་ཟབ་མོར་བྱེད་ཅིང་།
ལུང་དང་ཕྱག་ལེན་གྱི་རྒྱུན་མ་ཉམས་པ་བདག་གིས་ཀྱང་ནོས། གཏེར་སྟོན་གྱི་
162



མཚན་ལའང་བྱིས་པ་ལས་མཚན་གཞན་མ་ཐོགས་པས་སྐལ་ལྡན་བྱིས་པར་མིང་
ཆགས་པར་སྣང་ངོ་ཞེས་ཀོང་སྤྲུལ་ཡོན་ཏན་རྒྱ་མཚོས་མཛད་པའི་ ཟབ་མོའི་
གཏེར་དང་གཏེར་སྟོན་གྲུབ་ཐོབ་ཇི་ལྟར་བྱོན་པའི་ལོ་རྒྱུས་མདོར་བསྡུས་བཀོད་
པ་བཻཌཱུརྱའི་ཕྲེང་བ་ཞེས་པའི(ཤོག་གྲངས་༡ ༡ ༢ན་༣)ནང་གསལ། །
163



བུ་སྟོན་རིན་ཆེན་གྲུབ།
བུ་སྟོན་རིན་ཆེན་གྲུབ་ནི། རབ་
བྱུང་ལྔ་པའི་ལྕགས་སྟག (སྤྱི་ལོ་1290）
ལོར་ ཤབ་སྨད་སྒོམ་གནས་ཞེས་པར་་་་་
ད
དགུང་ལོ་བདུན་ལ་ཁྲོ་ཕུ་་
བྱངས་བ ན བ བ པ
འཁྲུངས།
རིན་པོ་ཆེ་སེམས་དཔའ་ཆེན་པོ་བསོད་
ནམས་སེངྒེའི་དྲུང་དུ་སེམས་བསྐྱེད་དང་།
བརྒྱད་པ་ལ་སྨིན་བྱེད་ཀྱི་དབང་ཟབ་མོ་
ནོས། བཅོ་བརྒྱད་ལོན་པའི་ཚེ་མཁན་
པོ་རིན་པོ་ཆེ་སེངྒེ་དཔལ་དང་། སློབ་
:: དཔོན་ཚད་མའི་སྐྱེས་བུ་ལས་ རབ་ ཏུ་་་
བྱུང༌། དེ་ནས་མཁས་མཆོག་ཚད་མའི་
སྐྱེས་བུ། རིག་པའི་ཐེག་པ། བསོད་ནམས་མགོན་པོ་ཞེས་གསུམ་ལྡན་གྱི་
དམ་པ་དེའི་དྲུང་ནས་ཕར་ཚད་སོགས་ལ་སྦྱངས་ཏེ་ཉེར་གཅིག་པ་ལ་ཡབ་དང་
ལྷན་ཅིག་དབུས་གཙང་གཉིས་སུ་གྲྭ་སྐོར་མཛད། དབུས་ནས་མཁས་པ་ཤཱཀྱ་
གཞོན་ནུ་དང་། ཁ་རག་བྱང་གཞོན། གཙང་ནས་མཁས་པ་དཔལ་ལྡན་
སེངྒེ་དང༌། འཇམ་སྐྱ་སོགས་ལུང་རིགས་ཀྱིས་བཏུལ་བས་ཕ་བུ་སྟོན་དུ་གྲགས།
གཞན་ལས་ཕ་སྟོན་པ་ལ་བུ་སྟོན་པར་འདུག་ཅེས་བསྔགས་པས་བུ་སྟོན་དུ་གྲགས་
ཞེས་འབྱུང་། །
164



ཉེར་གསུམ་པ་ལ་མཁན་ཆེན་བཀའ་བཞི་པ་ གྲགས་པ་གཞོན་ནུ་དང་།
སློབ་དཔོན་བསོད་ནམས་གྲགས་པ་ལས་བསྙེན་པར་རྫོགས། འཆད་རྩོད་རྩོམ་
གསུམ་གྱིས་བསྟན་པ་སྤེལ། ཐར་པ་ལོ་ཙཱ་ལས་སྒྲ་སྙན་ངག བླ་མ་འཕགས་
འོད་ལས་གསང་འདུས། རོང་པ་ཤེར་སེང་གི་དབོན་པོ་རྡོ་རྗེ་རྒྱལ་མཚན་ལས་
དུས་འཁོར་སོགས་གསན། སུམ་ཅུ་པ་ལ་ཕར་ཕྱིན་ལུང་སྙིང་མཛད། སོ་
གཅིག་པ་ལ་ཞ་ལུའི་འཛིན་སྐྱོང་གནང༌། ། ཞ་ལུ་རི་ཕུག་བཏབ། རི་ཕུག་ཏུ་
ཚོགས་པ་བརྒྱ་དྲུག་ཅུ་དང༌། ཞ་ལུར་སུམ་སྟོང་བརྒྱད་བརྒྱ་རེ་འདུས། རེ་
བདུན་པ་ལ་སྒྲ་ཚད་པ་རིན་ཆེན་རྣམ་རྒྱལ་ལ་ཞ་ལུའི་གདན་ས་གཏད་དེ་ཞ་ལུ་རི་
ཕུག་ཏུ་བཞུགས། ་ བཀའ་འབུམ་པོ་ཏི་སུམ་ཅུ་སོ་གསུམ་ཡོད། ། དོན་ལྔ་པ་
ཤིང་འབྲུག་ཟླ་བ་དྲུག་པའི་ཚེས་ཉེར་གཅིག་ལ་སྐུ་གཤེགས། ཞེས་མང་ཐོས་ཀླུ་
སྒྲུབ་ཀྱིས་བརྩམས་པའི་བསྟན་རྩིས་ཆོས་འབྱུང་གསལ་བའི་ཉིན་བྱེད་ལྷ་་་་
བསམ་རབ་དཀར་ཞེས་པར(ཤོག་གྲངས་ ༨༠ བ་༦) གསལ་བ་དང༌། ཚལ་
པའི་དེབ་དམར་མཆན་འགྲེལ་མཁས་དབང་དུང་དཀར་རིན་པོ་ཆེ་ནས་མཛད་
པའི་ནང་བུ་སྟོན་ཁ་ཆེ (བུ་སྟོན་རིན་པོ་ཆེ་རིན་ཆེན་གྲུབ) རབ་བྱུང་ལྔ་པའི་
ལྕགས་ སྟག (སྤྱི་ལོ་1290)ལོ་ནས་རབ་བྱུང་དྲུག་པའི་མེ་འབྲུག(སྤྱི་ལོ་1364）
ལོ་བར་དགུང་ལོ་བདུན་ཅུ་དོན་ལྔ་བཞུགས། རྒྱ་གར་དུ་ཕེབས་མ་མྱོང་ཡང་།
ཐར་ལོ་ཉི་མ་རྒྱལ་མཚན་གྱི་དྲུང་དུ་སྒྲ་རིག་པ་ལ་སྦྱངས་པ་མཛད་དེ། སྔར་
བོད་དུ་མ་འགྱུར་བའི་རྒྱ་དཔེ་འགའ་ཞིག་ཀྱང་བོད་སྐད་དུ་བསྒྱུར་བར་མཛད།
མདོ་སྔགས་རིག་གནས་མཐའ་དག་ལ་མཁས་པའི་ཕུལ་དུ་ཕྱིན་པར་གྱུར་ཏེ་
ཐམས་ཅད་མཁྱེན་པ་བུ་སྟོན་རིན་པོ་ཆེ་ཞེས་བོད་ཀྱི་མཁས་པ་ཀུན་གྱིས་མགྲིན་
གཅིག་ཏུ་བསྔགས། རྗེ་ཙོང་ཁ་པས་ཀྱང་བུ་སྟོན་རིན་པོ་ཆེས་ཞུས་དག་མཛད་
མྱོང་བའི་འགྱུར་དང་། བཀའ་དང་བསྟན་བཅོས་རྣམས་ལ་ཚད་མར་འཛིན་
པ་གནང་། གསུང་རྩོམ་ཡང་ལོ་རྒྱུས། འདུལ་བ། མངོན་པ། ཕར་ཕྱིན།
དབུ་མ། ཚད་མ། སྒྲ་རིག་པ། སྐར་རྩིས། སྔགས་ཕྱོགས་བཅས་ཁྱོན་
མ) OD O
의 의 의 기의
165



བསྡོམས་པོད་ཆེན་ཉི་ཤུ་རྩ་དྲུག་རྩེ་པོ་ཏཱ་ལའི་ཞོལ་པར་ཁང་དུ་པར་ཤིང་ཡོད་
ཚུལ་དང་། ལོ་རྒྱུས་རྒྱས་པ་ཁྲོ་ཕུ་བ་བསོད་ནམས་སེངྒེས་མཛད་པའི་བུ་སྟོན་
གྱི་རྟོགས་བརྗོད་ངོ་མཚར་གཏམ་གྱི་རོལ་མོ་ཉེར་གཅིག་པ་དང་། བླ་མ་མགོན་
པོ་དཔལ་བས་མཛད་པའི་བུ་སྟོན་རིན་པོ་ཆེའི་རྣམ་ཐར་རིན་ཆེན་ཕྲེང་བ། ཚེ་
ཆོག་གླིང་ཡོངས་འཛིན་ཡེ་ཤེས་རྒྱལ་མཚན་གྱིས་མཛད་པའི་བུ་སྟོན་རིན་པོ་ཆེའི་
གསུང་འབུམ་གྱི་དཀར་ཆག་བསྟན་པ་རིན་པོ་ཆེའི་མཛེས་རྒྱན་བཅས་སུ་གསལ་
ཞེས་འཁོད། །
སྒྲ་ཚད་པ་རིན་ཆེན་རྣམ་རྒྱལ་གྱིས་བརྩམས་ པའི་ཆོས་རྗེ་ཐམས་ཅད་་་་
མཁྱེན་པ་བུ་སྟོན་ལོ་ཙཱ་བའི་རྣམ་པར་ཐར་པ་སྙིམ་པའི་མེ་ཏོག་ཅེས་པའི་ནང་
སྨན་དཔྱད་དང་། བཟོ་རིག བཅུད་ལེན། མཁྱུད་དཔྱད་ལ་སོགས་མང་
པོ་གསན་པའི་སྐོར་དང་། མདོ་སྨད་བླ་བྲང་བཀྲ་ཤིས་འཁྱིལ་གྱི་གསོ་བ་རིག་
པའི་ལོ་རྒྱུས་ཡིག་ཆར་ཀླུ་སྒྲུབ་ཀྱི་སྦྱོར་བ་བརྒྱ་པའི་མཆན་བུ་སྟོན་གྱིས་མཛད་པ་
ཞེས་པ་དང་། ད་དུང་བུ་སྟོན་གྱི་སྨན་གྱི་བཀའ་བབས་སྐྱོར་ལུང་པ་དོན་ཡོད་
དཔལ་བཟང་གི་ཡན་ལག་བརྒྱད་པའི་དཀའ་གནད་ཀྱི་མཆན་འགྲེལ་ཞེས་་་་
པའང་ཡོད་ཅེས་འཁོད་འདུག་པས་བུ་སྟོན་རིན་པོ་ཆེ་ལ་སྨན་གྱི་ཕྱག་བཞེས་ཐུན་
མོང་མ་ཡིན་པ་ཞིག་ཡོད་ངེས་ལ་ཕྱིན་ཆད་མཁས་དབང་རྣམས་དང་། འཚོ་
བྱེད་དོན་གཉེར་ཅན་ཚོས་བུ་སྟོན་རིན་པོ་ཆེའི་སྨན་དཔྱད་ཐད་ཀྱི་མཛད་རྗེས་ཇི་
ཡོད་ཁ་སྣོན་དང་ལེགས་སྒྲིག་ཡོད་པ་ཞུ། །
166



གྲུབ་ཆེན་ཨུ་རྒྱན་པ།
རིག
གྲུབ་ཆེན་ཨུ་་་་
རྒྱུན་པ་ དེའི་ གདུང་་
བརྒྱུད་ནི། མདོ་་་
སྨད་དབྱར་མོ་ ཐང་་་
དུ་རྒྱུས་བྱང་ཆུབ་་་་་
གཞོན་ནུ་བྱ་བ་སློབ་
དཔོན་པདྨ་འབྱུང་་་
གནས་ཀྱི་དངོས་་་་་་
སློབ་དང༌། རྒྱལ་་་
པོ་ཁྲི་སྲོང་ལྡེའུ་་་་་་
བཙན་གྱི་མཆོད་་་་་
གནས་ སུ་ གྱུར་ པ་་་་་
ཞིག་བྱུང༌། དེའི་་་
བརྒྱུད་པ་རིམ་ པར་་
འཕེལ་བའི་ནང་ནས་དབུས་གཙང་དུ་ཕེབས་ པ་བྱང་ཆུབ་རྒྱ་མཚོའི་སྲས་ཀྱི་
བརྒྱུད་ དུ་ རབ་ བྱུང༌ བཞི་ པའི་ ལྕགས་ སྟག (སྤྱི་ ལོ་ 1230) ལོ་ ལ་ འཁྲུངས།
མཚན་སེངྒེ་དཔལ་དུ་གསོལ། སྐུ་ན་སོན་སྐབས་ཡབ་ཀྱིས་ཆུང་མ་ལེན་རྩིས་
གནང་རུང་མ་བཞེས་པར་ཡབ་ཀྱི་དྲུང་དུ་གསང་སྔགས་ཀྱི་ཆོས་མང་པོ་གསན།
167
།



དགུང་ལོ་བཅུ་དྲུག་ལ་བོ་དོང་ཨེའི་དགོན་པར་བྱོན་ནས། ཆོས་རྒྱལ་རིན་ཆེན་
རྩེ་མོའི་དྲུང་དུ་མངོན་པ་གོང་འོག་དང༌། ཚད་མ། དབུ་མ་བཅས་གསན།
དགུང་ལོ་ཉི་ཤུ་ལོན་དུས་རབ་བྱུང་དང་། བསྙེན་རྫོགས་ཅིག་ཅར་དུ་བསྒྲུབས་
ནས། མཚན་ལ་རིན་ཆེན་དཔལ་ཞེས་གསོལ། །
དེ་ནས་དུས་འཁོར་ལ་སློབ་གཉེར་མཛད་པས། དུས་འཁོར་དང་སྐར་
རྩིས་ལ་ཤིན་ཏུ་མཁས་པར་གྱུར། རྗེས་སུ་ཨོ་རྒྱན་གྱི་ཡུལ་དང༌། རྒྱ་གར་རྡོ་
རྗེ་གདན་དུ་བྱོན། དགུང་ལོ་རེ་གསུམ (སྤྱི་ལོ་1292) རབ་བྱུང་ལྔ་པའི་ཆུ་
འབྲུག་ལ། ཡོན་རྒྱལ་རབས་ཀྱི་གོང་མ་ཧུ་པི་ལི་སེ་ཆེན་ཧན་གྱིས་ཧོར་ཡུལ་དུ་
གདན་དྲངས། དགུང་ལོ་བརྒྱད་ཅུ་པ་རབ་བྱུང་ལྔ་པའི་ས་བྱ(སྤྱི་ལོ་1309)
ལོར་སྐུ་གཤེགས། སྨན་དཔྱད་སྐོར་ལ་དངུལ་ཆུ་གྲུབ་པའི་བསྟན་བཅོས་དང་།
གྲུབ་ཆེན་ཨུ་རྒྱན་པའི་བེ་བུམ་སོགས་པ་དེའི་ནང་དངུལ་ཆུའི་བཅུད་ལེན་དང་།
སྐྱེ་རྒྱུན་གཅོད་ཐབས་སོགས་ཀྱི་ཕྱག་བཞེས་ཐུན་མོང་མ་ཡིན་པ་མང་དག་ཡོད།
སློབ་མའི་གཙོ་བོ་ཀརྨ་པ་རང་བྱུང་རྡོ་རྗེ་སོགས་མང་དག་ཅིག་བྱུང་ནས་འགྲོ་
དོན་རྒྱ་ཆེན་པོ་མཛད་དོ། །
168



ལྷ་རྗེ་དགེ་བ་འབུམ།
ལྷ་རྗེ་དགེ་བ་འབུམ་ནི། གུང་་
ཐང༌ བླ་ མ་ ཞང་༧ གི་ སློབ་ མ་ ཡིན་ ལ།
སྨན་པ་མཁས་པ་ཞིག་ཀྱང་ཡིན། ཁོག་
འབུགས་དྲང་སྲོང་དགྱེས་པའི་དགའ་་་
སྟོན་ (ཤོག་གྲངས་ ༡༥༣ན་༦) ནང་ལྷ་
རྗེ་དགེ་འབུམ་སྨན་ཆོས་ཟུང་འབྲེལ་དར།
ཞེས་ཕྱོགས་གཅིག་ནས་སྨན་གྱི་ཕྱག་ལེན་
དང༌། ཕྱོགས་གཞན་ཞིག་ནས་ཆོས་ཀྱི་
བྱ་བ་གནང་ སྟབས་འགྲོ་དོན་རྒྱ་ཆེར་་་
བྱུང་བར་གྲགས། །
ལྷ་སའི་གཙུག་ལག་ཁང་གི་བྱམས་
པ་མཆེད་བཞིའི་ལྷ་ཁང་ནང་ལྷ་རྗེ་དགེ་བ་འབུམ་གྱི་སྐུ་བརྙན་འདུག་པས་ཤོད་
སྲོལ་ལ། སྔོན་དུས་ལྷ་ས་གཙང་པོ་དབྱར་དུས་ལ་སླེབས་སྐབས་ཆུ་ཉེན་ཤིན་ཏུ་
ཆེ་བར་བརྟེན་རྗེ་དགེ་བ་འབུམ་གྱིས་ལྷ་ས་གཙང་པོར་ཆུ་རག་རྒྱག་ཆེད་དུ་རང་ ་
ཉིད་ལ་སྨན་ཡོན་བྱུང་བ་ཐམས་ཅད་འགྲོ་གྲོན་དུ་གཏོང་གནང་མཛད་པ་དང་།
ཁོང་གི་མཛད་རྗེས་རླབས་ཆེན་དེ་དག་ཕྱི་རབས་ཚོས་དྲན་གསོ་ཞུ་ཆེད་ལྷ་རྗེ་
དགེ་བ་འབུམ་གྱི་སྐུ་བརྙན་གཙུག་ལག་ཁང་དུ་བཞུགས་སུ་གསོལ་བའི་ལོ་རྒྱུས་
མཆིས། །
Ke
169



ད་དུང་ཁོག་འབུགས་དྲང་སྲོང་དགྱེས་པའི་དགའ་སྟོན་ (ཤོག་གྲངས་་་་
༡༧༤ བ་༦)ནང་ཟུར་མཁར་བློ་གྲོས་རྒྱལ་པོའི་སློབ་དཔོན་མཚོ་སྨད་མཁན་ཆེན་
ཞེས་པ་ལྷ་རྗེ་དགེ་བ་འབུམ་གྱི་སྐྱེ་བ་ཡིན་པར་ཞལ་གྱིས་བཞེས་པའི་སྐོར་གསལ་
བས་དེ་ལ་གཞིགས་ན་སྤྲུལ་པས་འགྲོ་དོན་མཛད་མཁན་གྱི་སྐྱེས་བུ་དམ་པ་ཞིག་
ཡིན་པ་གདོན་མི་ཟའོ། །
མཆན་འགྲེལ།
གུང་ཐང་བླ་མ་ཞང་བརྩོན་འགྲུས་གྲགས་པ་ནི། རབ་བྱུང་གཉིས་པའི་ཆུ་སྟག(སྤྱི་ལོ་
1122)ལོ་ནས་རབ་བྱུང་གསུམ་པའི་ཆུ་གླང(སྤྱི་ལོ་1193)ལོ་བར་དགུང་ལོ་བདུན་ཅུ་
དོན་གཉིས་བཞུགས། ལྷ་སའི་ ཤར་ངོས་སུ་ཚལ་ཡང་དགོན་དང་། གུང་ཐང་་་་
དགོན་པ་ཕྱག་བཏབ་པར་གྲགས། །
170



གྲུབ་ཐོབ་ཐང་སྟོང་རྒྱལ་པོ།
རྗེ་ལྕགས་ཟམ་པའམ་གྲུ་་་་
ཐོབ་ ཐང་ སྟོང་ རྒྱལ་ པོ་ ཞེས་ པ་ ནི།
གཙང་ལྷ་རྩེ་ཁུལ་དུ་རབ་བྱུང་དྲུག་་
པའི་ལྕགས་གླང(སྤྱི་ལོ་1361)ལོ་ལ་
སྐུ་བལྟམས། སྐུ་ན་སོན་ནས་བླ་མ་
ཉི་མ་སེངྒེ་ཞེས་པའི་དྲུང་དུ་རབ་བྱུང་
གི་སྡོམ་པ་བཞེས་ནས་མཚན་ལ་་་་་་
བརྩོན་འགྲུས་བཟང་པོ་ཞེས་གསོལ།
སྐུ་ཚེ་གཅིག་ལ་བྱ་བྲལ་རྣལ་འབྱོར་་
པའི་ སྤྱོད་ པ་ བསྐྱངས་ ཤིང༌།
# གནས་ངེས་མེད་ལྟ་བུར་གང་སར་་་་
ཕེབས་པ་དང༌། རྣམ་དཀར་གྱི་མཛད་པ་བཟང་པོས་དུས་མདའ་བཞིན་་་་
བཞུགས།
བོད་ཀྱི་ལོ་རྒྱུས་ནང་ཐང་སྟོང་རྒྱལ་པོ་ནི། བོད་འབངས་སྐྱེ་འགྲོ་ཀུན་ལ་
ཕན་པའི་བྱ་བ་ཁོ་ན་མཛད་མཁན་གྱི་སྐྱེས་བུ་དམ་པ་ཞིག་ཡིན་སྟབས། རྒྱ་
ཆེའི་བོད་རིགས་མང་ཚོགས་ནང་ཐང་སྟོང་རྒྱལ་པོར་དད་གུས་ཅི་ཆེར་ཞུ་ཞིང༌།
ནམ་རྒྱུན་ནད་ཡམས་འགོག་པ་དང་། ཁྱིམ་ཚང་བཀྲ་ཤིས་པ། མི་རྣམས་ཚེ་
རིང་ཡོང་ཆེད་ཐང་སྟོང་གི་སྐུ་བརྙན་རེ་མ་བཞག་པ་ཧ་ལམ་མེད། སྨན་དཔྱད་
171



<
སྐོར་གྲུབ་ཆེན་འདི་ཡི་ ཁྱད་ཆོས་གྲུབ་ཐོབ་རིལ་དཀར་དང༌། རིལ་དམར་་
སོགས་ཐུན་མོང་མ་ཡིན་པའི་སྦྱོར་བ་དང༌། ཕྱག་ལེན་རྣམས་སྔར་ནས་ད་བར་
མ་ཉམས་པའི་ཁར། ཕྱིས་སུ་འཇམ་མགོན་ཀོང་སྤྲུལ་ཡོན་ཏན་རྒྱ་མཚོས་རིན་
ཆེན་གཏེར་མཛོད་ཕྱོགས་སྒྲིག་གནང་སྐབས་ཐང༌ སྟོང་རྒྱལ་པོའི་ཁྱད་ཆོས་་་་་
རྣམས་ཆ་ཚང་བསྡུ་ལེན་གནང་འདུག དཔེར་ན་གྲུབ་ཐོབ་རིལ་དཀར་(ད་ལྟ་
པུའུ་རིམ་པའི་ཚིག་མཛོད་ནང་ཚུད་）ཞེས་པའི་ཕན་ཡོན་ནང་། གྲུབ་ ཐོབ་
ཐང་སྟོང་རྒྱལ་པོ་ལ། །ཨུ་རྒྱན་མཁའ་འགྲོས་ཕུལ་བ་ཡི། །སྨན་མཆོག་གྲུབ་ཐོབ་
རིལ་དཀར་འདིས། བཞི་བརྒྱ་རྩ་བཞིའི་ནད་རྣམས་སེལ། །ཞེས་ཕོ་བ་བད་
ཀན་དང༌། ལྡན་འདུས་ཀྱི་ནད་ལ་མཆོག་ཏུ་གྱུར་པའི་སྨན་ཞིག་ཡིན་ལ། དེ་
བཞིན་རིལ་དམར་ཞེས་པ་ཆམ་རིམས་ཚ་བ་སོགས་ལ་ཧ་ཅང་ཕན་པས་ཁམས་
ཕྱོགས་དང་། ཨ་མདོ་ཁུལ་དུ་དམར་ཆེན་རིལ་བུ་ཞེས་ལོ་གྱོན་དང་འདྲ་བར་
བརྩིའོ། །གང་ལྟར་ཐང་སྟོང་རྒྱལ་པོས་སྐུ་ཚེ་འདིར་ཡུལ་ཁམས་མང་པོར་ཕེབས་
ནས་འགྲོ་དོན་བསྐྱངས་པ་དང༌། སྔ་ཕྱིར་བླ་མ་དགེ་བའི་བཤེས་གཉེན་དུ་མའི་
ཞབས་ལ་གཏུགས་ཏེ་ཐོས་བསམ་སྒོམ་པའི་མཛད་འཕྲིན་བཟང་པོས་དབུ་སྐྱེས་
དུང་བཞིན་དཀར་པོ་ཆགས་པའི་བར་འཚོ་ཞིང་གཞེས་པས་རང་ཅག་རྣམས་ལ་
བཀའ་དྲིན་ལྷག་པར་ཆེ། །
དེའི་སྐོར་རི་ཁྲོད་པ་ནམ་མཁའ་ལེགས་པ་ཞེས་པས་མཛད་པའི་གྲུབ་ཐོབ་
ཐང་སྟོང་རྒྱལ་པོའི་རྣམ་ཐར་གཅོད་ཡུལ་ཉམས་བཞེས་ནང༌། མདོར་ན་རྒྱ་
བལ་ཁ་ཆེ་ཨུ་རྒྱན་སོགས། །ཞབས་ཀྱིས་བཅགས་ཤིང་བླ་མ་ལྔ་བརྒྱ་བསྟེན། །
སྔོན་མེད་ཆུ་ལ་ལྕགས་ཀྱི་ཟམ་ཆེན་བཙུགས། །འགྲོ་དོན་དཔག་མེད་མཛད་ལ་
གསོལ་བ་འདེབས། །ཞེས་གསུངས་པ་དང་། ལྷག་པར་ཆུ་ལ་ཟམ་པ་འཛུགས་
སྐབས་སྔ་ཕྱིར་དད་ལྡན་ཁག་ལ་སློང་མོ་བརྒྱབ་སྟེ། ཉ་སོག་དང༌། ཕོ་མདོ།
ལྷ་ཐོང་ཤན་ཁ་སོགས་ཀྱི་ཆུ་ཆེན་ལ་ལྕགས་ཟམ་བཙུགས་ནས་མི་ཕྱུགས་མང་པོར་
ཕན་ཐོགས་རྒྱ་ཆེན་པོ་བྱུང་། ཡང་ཐང་སྟོང་རྒྱལ་པོས་ཆུ་ལ་ཟམ་པ་འཛུགས་
172



དུས་ཨ་ཅེ་ལྷ་མོ་ཞེས་པ་རིག་རྩལ་གྱི་ལྟད་མོ་ཕུལ་བྱུང་འདི་དག་གསར་གཏོད་
མཛད་པར་གྲགས་སོ། །
173



བྲང་ཏི་འཇམ་དཔལ་བཟང་པོ།
བྲང་ཏི་འཇམ་དཔལ་བཟང་པོ་ཞེས་པའི་གདུང་བརྒྱུད་ནི། རྒྱལ་མཉེས་
མཁར་ཕུག་ནས་བཟུང་བརྒྱུད་པ་བར་མ་ཆད་པར་བྱུང་བའི་ནང་ནས་ཡབ་བྲང་
ཏི་བསོད་ནམས་འབུམ་གྱི་སྲས་ཡིན་ཅིང་། འཁྲུངས་ལོ་གསལ་བ་མ་མཐོང་
ཡང་སྡེ་སྲིད་ཁོག་འབུགས་ནང་། བྲང་ཏི་འཇམ་དཔལ་བཟང་པོ་གཞོན་ནུ་
ནས་ཤེས་རབ་དང་ཐུགས་སྟོབས་ཆེ་བས། ཀརྨ་པཀྵིས་Dཀྱང་བྱང་ཆུབ་སེམས་
དཔའ་འགྲོ་བ་ལ་ཕན་པ་རྒྱ་ཆེར་མཛད་པ་ཞིག་འོང་ཞེས་གསུངས་པའི་སྐོར་
འདུག་པས། ཕལ་ཆེར་དུས་རབས་བཅུ་གསུམ་པའི་སྐབས་སུ་ཡིན། བྲང་ཏི་
འཇམ་དཔལ་བཟང་པོས་ཡབ་ཀྱི་དྲུང་ནས་བརྒྱུད་པ་རྩ་འགྲེལ་དང་། སྨར་
བྱང་མ་བུ། ཨ་ཙརྱའི་གསོ་དཔྱད་སྐོར་གསུམ་ལ་སོགས་པའི་བཤད་སྐོར་མན་
ངག་ཕྱག་ལེན་གསན། སྒོ་བཞི་རེ་ཐང་དུ་གཡུ་ཐོག་འཇམ་དཔལ་དང་མཇལ།
རྒྱུད་བཞི་ཆ་ལག་བཅས་པ་དང་གཡུ་ཐོག་པའི་ཕྱག་ལེན་མན་ངག་རྣམས་ཞུས་
ཤིང་ཐུགས་སུ་ཆུད། གཞན་ཡང་རྩིས་ཕུ་བྱ་མོ་ཁུད་དུ་ལྗང་སྨན་པ་ཡེ་ཤེས་
བཟང་པོ་ཡུན་རིང་དུ་བསྟེན་ནས་ཡན་ལག་བརྒྱད་པ་ལ་མཁས་པར་སྦྱངས་པས་
མཚོན། བོད་དུ་ གྲགས་ པའི་ གསོ་ དཔྱད་ཕལ་མོ་ཆེ་ལ་དབང་འབྱོར་བས།
མཁས་པའི་མཆོག་ཏུ་གྲགས་ཤིང༌། རྗེས་སུ་ས་སྐྱར་བླ་མ་བདག་ཉིད་ཆེན་པོས་
གདན་སར་སྤྱན་དྲངས། བརྒྱད་པའི་འཆད་ཉན་བཙུགས། བརྒྱ་ཚོ་ཕྱེད་ཀྱི་
གོ་ས་དང༌། བླ་སྨན་གྱི་མཐིལ་མཛད། དུས་ཚེས་ལ་རྒྱུད་དང་བརྒྱད་པ་ལག་
ལེན་པོ་ཏི་རྣམས་མ་ཆག་པར་གསུངས་པ་སོགས་གཞན་དོན་ཁོ་ནས་དུས་འདའ།
174



བཀའ་རྩོམ་ནི། སྡེ་ཚན་ལྔ་འགྲེལ་ལམ་ཕྱི་མ་རྒྱུད་ཀྱི་སྦྱོར་ཚད་ཡོད་པ་ལག་
ལེན་པོད་ཆུང་དུ་གྲགས་པ་ཚད་ལྡན་སྦྱོར་བའི་ཁུངས་སུ་བྱེད་ཅིང་། ཕལ་ཆེ་
བ་གཡུ་ཐོག་ལག་ལེན་པོད་ཆུང་དང་འཁྲུལ་གཞི་ཡོད་པ་དང༌། བྱ་འདྲེའི་
བཅོས་རྣམས་མཛད། །
མདོར་ན་བྲང་ཏི་འཇམ་དཔལ་བཟང་པོས་སྐུ་ཚེ་གཅིག་གི་རིང་གདུལ་བྱ་
རྣམས་ཀྱི་བློའི་མུན་པ་སེལ་བར་ནུས་ཤིང་། རྟོགས་པ་སླ་བའི་རྩོམ་གྱིས་རྗེས་
འཇུག་ཚོའི་བློ་གྲོས་རྒྱས་པར་བྱེད་པ་ལ་སེར་སྣ་དང་། དཔེ་མཁྱུད་མེད་པར་
སློབ་མ་ལ་ནན་ཏན་དུ་མཛད་པས་སྨན་པའི་སྨན་པར་གྲགས་པ་དང་། ནད་
པ་ཕོངས་པ་དང་མགོན་མེད་ཁོ་ན་ལ་གཟིགས་ཤིང་། སྨན་ཟས་སྦྱིན་པས་དེ་
ཁུལ་གྱི་སྐྱེ་བོ་ཐམས་ཅད་ཀྱིས་མཐུན་པར་བྱང་ཆུབ་སེམས་དཔའ་ཡིན་ཞེས་་
བསྔགས་པ་བརྗོད། དགུང་ལོ་ལྔ་བཅུ་ང་དགུ་ལ་ཕེབས་དུས་སྐུ་གཤེགས་སོ། །
མཆན་འགྲེལ།
@ཀརྨ་པཀི་ནི། ཀརྨ་པ་སྐུ་ཕྲེང་གཉིས་པ་ཡིན་པ་དང་། རབ་བྱུང་གསུམ་པའི་ཤིང་
བྱི་(སྤྱི་ལོ་1204)ལོར་འཁྲུངས། དགུང་ལོ་ང་གཉིས་རབ་བྱུང་བཞི་པའི་ཤིང་ཡོས
(སྤྱི་ལོ་1255)ཙམ་ལ་ཡོན་རྒྱལ་རབས་ཀྱི་གོང་མ་སེ་ཆེན་ཧན་གྱིས་གདན་དྲངས་པ་
ལྟར་བྱོན་ནས་ཆོས་ མང་ པོ་ གསུངས། དགུང་ལོ་ བདུན་ ཅུ་ དོན་ དྲུག་ བཞུགས།
ཀརྨ་པཀྴི་ཞེས་པའི་པཀི་ནི། སོག་སྐད་དུ་དགེ་རྒན་ཟེར་བའི་དོན་ཡིན་འདུག
175



བྲང་ཏི་རྒྱལ་བ་བཟང་པོ།
བྲང་ཏི་རྒྱལ་བ་བཟང་པོ་ནི། བྲང་ཏི་འཇམ་དཔལ་བཟང་པོའི་སྲས་
བགྲེས་པ་ཡིན་པས་མཚན་གཞན་ལ་བྲང་ཏི་ཤིང་རྐང་ཡང་ཞུ། འཁྲུངས་ལོ་མི་
ཤེས་ཀྱང༌། རང་གི་ཡབ་དང་བི་ཇི་དཔལ་མགོན་སོགས་བསྟེན་ནས་གཞུང་
མན་ངག་ཕྱག་ལེན་རྣམས་ཐུགས་སུ་ཆུད། གཡུ་ཐོག་འཇམ་དཔལ་གྱི་སྲས་
གཡུ་ཐོག་འཚོ་བྱེད་ཀྱི་སྤྱན་སྔར་བྱོན་ནས་རྒྱུད་བཞི་ཆ་ལག་དང་བཅས་པ་དང༌།
ལན་ལེན་པོད་ཆུང་ལ་སོགས་པའི་གདམས་པ་དུ་མ་གསན། སྒོ་བཞི་རེ་ཐང་དུ་
བཤད་གསར་ལ་བྱོན་པར་གཞན་རྣམས་ཁྲི་ཆུང་ལོགས་སུ་ཡོད་པའི་སྟེང་ནས་
བཤད་པ་བྱ་དགོས་ཀྱང་། དཔོན་འཚོ་བས་ཁྱེད་གནང་རིགས་ཀྱི་སྨན་པ་་
གཞན་དང་མི་འདྲ་བས་གཡུ་ཐོག་པ་རང་གི་ཆོས་ཁྲི་ནས་གྱིས་ཞེས་གསུངས་ནས་
སློབ་མ་མང་པོར་སྨན་གཞུང་གི་བཀའ་ཁྲིད་གནང་། སླར་བྱོན་ནས་ཡབ་ཀྱི་
གདན་ས་དང་། ས་སྐྱའི་གདུང་བརྒྱུད་ཁུ་དབོན་གྱི་བླ་སྨན་སྔར་མུས་ལྟར་
བསྐྱངས། སྟོད་སྨད་ཀྱི་སློབ་མ་དུ་མ་ལ་གཞུང་མན་ངག་ཕྱག་ལེན་ལེགས་པར་
གནང་། དམ་པ་དེ་ཉིད་ཐུགས་དགེ་ཞིང་ཡོན་ཏན་རྒྱ་ཆེ་ལ། སེར་སྣ་མེད་
པས་སློབ་མ་མགོ་ཐོན་ཤིན་ཏུ་མང་པོ་བྱུང་བ་ཡིན་ནོ། །
176



བྲང་ཏི་དཔལ་ལྡན་འཚོ་བྱེད།
བྲང་ཏི་དཔལ་ལྡན་འཚོ་བྱེད་ཅེས་
པ་ནི། བྲང་ཏི་རྒྱལ་བ་བཟང་པོའི་་་
གཅུང་པོ་ཡིན་པས་གཞོན་ནུའི་དུས་ནས་
རབ་ཏུ་བྱུང་བས་དཔལ་ལྡན་འཚོ་བྱེད་
དུ་གྲགས། དེས་རང་ཉིད་ཀྱི་གཅེན་པོ་
དང༌། ཕག་སྟོན་ཤཱཀྱ་མགོན་པོ་ཡུན་
རིང་དུ་གུས་པས་བསྟེན་ནས་རྒྱུད་བཞི་
ཆ་ལག་འགྲེལ་ཏིག་ཕྱག་ལེན་དང་བཅས་
པའི་ཚིག་དོན་རྫོགས་པར་ཞུས། ཐོས་
ལོ་ཙམ་མ་ཡིན་པར་དེ་དག་གི་དོན་་་་་
ཐུགས་སུ་ཆུད་ཅིང་། བསྟན་བཅོས་་་
བརྒྱད་པ་ལ་གཡུ་ཐོག་ཊིཀྐ། བྱ་མོ་ཁུད་པའི་འགྲེལ་པ། ཡབ་དང་ཆེར་རྗེ་མི་
ཉག་གསུམ་གྱི་བཤད་སྒྲོས། མཁས་པ་སྡེ་སྣོད་འཛིན་པ་ཆེན་པོ་གནས་དྲུག་པ་
བློ་གྲོས་མཚུངས་མེད་ཀྱིས་མཛད་པའི་མཆན་བུ་རྣམས་ལ་བརྟེན་ནས་འཆད་
ཉན་ལོ་དུ་མར་བསྐྱངས། བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ཀྱི་སྤྱི་དོན་ཤེས་བྱ་རབ་གསལ་རྒྱས་པ་ཞེས་པ་དང༌། རྒྱུད་ཀྱི་
འགྲེལ་པ་རྒྱུད་དོན་རབ་གསལ། ཕྱི་རྒྱུད་འགྲེལ་པ་ཚུལ་གསུམ་སྣང་བ། རྩ་
མདོའི་འགྲེལ་བ་ཉི་མའི་འོད་ཟེར། བརྒྱུད་པའི་ཁོག་འབུགས། དྲང་སྲོང་
177



རྟོགས་བརྗོད། མ་ལ་ཡའི་དཀའ་འགྲེལ། ཕྱི་རྒྱུད་སྨན་སྦྱོར་དཔེའུ་རིས།
རྩའི་ལྷ་མོའི་སྒྲུབ་ ཐབས། ཆུ་མདོའི་འགྲེལ་པ་ཚིག་དོན་གསལ་བྱེད་ཡིན་་་་
བཞིན་ནོར་བུ། ཐང་ཕྱེའི་འགྲེལ་པ། བྱང་ཁོག་གི་ཐིག་འགྲེམས་གསལ་སྒྲོན།
གཅེས་བསྡུས། མདོ་གནས་ལེའུ་སུམ་ཅུའི་སམ་འགྲེལ་སོགས་བསྟན་བཅོས་ཆེ་
ཆུང་བཅོ་བརྒྱད་ཙམ་མཛད་དེ་བསྟན་པ་དང་འགྲོ་བའི་དོན་བསམ་གྱིས་མི་ཁྱབ་
པ་བྱུང་། ལྷག་པར་ཕྱི་རྒྱུད་སྨན་སྦྱོར་དཔེ་རིས་ཞེས་པ་གསར་རྩོམ་གནང་བ་
དེ་ནི། སྨན་རྫས་ཀྱི་གཟུགས་དབྱིབས་བོང་ཚད་མ་ནོར་བར་རི་མོར་བྲིས་པའི་
ལོ་རྒྱུས་སྔ་ཤོས་ཀྱི་གྲས་ཡིན་ནོ། །
178



བྲང་ཏི་དཔལ་ལྡན་རྒྱལ་མཚན།
བྲང་ཏི་དཔལ་ལྡན་རྒྱལ་མཚན་ཞེས་པ་ནི། བྲང་ཏི་དཔལ་ལྡན་འཚོ་
བྱེད་ཀྱི་སྐུ་ཚ་ཡིན་ཞིང་། དེས་རྩ་རྒྱུད་ལེའུ་དང་པོའི་འགྲེལ་པ་དང་། ཡབ་
མེས་གོང་མ་ན་རིམ་དང་། ཁྱད་པར་དཔལ་ལྡན་འཚོ་བྱེད་ཀྱི་དགོངས་པ་
དང༌། ། རང་ཉིད་ཀྱི་ཁྱད་ཆོས་དཀར་པོ་དྲུག་སྦྱོར་སོགས་ཕྱོགས་གཅིག་ཏུ་བུ་
རྣམ་རྒྱལ་བཟང་པོའི་དོན་དུ་བསྡུས་ཏེ། མན་ངག་གསེར་བྲེ་ཞེས་པ་བསྡེབས་
སྒྲིག་མཛད། སྡེ་སྲིད་ཁོག་འབུགས་ནང་གསུངས་གསལ། གདུང་རབས་
མཐར་ཆགས་སུ་བཀོད་པའི་ཡིག་ཆ་མ་མཐོང་རུང༌། གསེར་བྲེ་ཆུང་བའི་དམུ་
ཆུའི་གདམས་པའི་བརྒྱུད་པ་ལྟར་ན། དཔལ་ལྡན་རྒྱལ་མཚན་ནས། བྲང་ཏི་
ཀུན་དགའ་བཟང་པོ། དེ་ནས་བྲང་ཏི་སྟག་ལ་དཔལ། དེ་ནས་བྲང་ཏི་རྡོ་རྗེ་
དཔལ་བཟང༌། འདིས་བཤད་རྒྱུད་འགྲེལ་པ་དོན་གསལ་མཛད། དེས་བྲང་
ཏི་དཔལ་འབྱོར་དོན་གྲུབ་ལ་གཞུང་གདམས་མན་ངག་དང་བཅས་པ་གནང་།
གསེར་བྲེ་ཆེ་བ་ལས་བཏུས་པའི་ཆུང་བ་མཛད་དེ་སྲས་ལ་གནང་། དེས་མན་
ངག་དངུལ་བྲེ་གྲགས་པར་སྤེལ་བ་གསེར་བྲེ་རྣམས་ལས་ཅུང་ཟད་བརྗོད་བྱ་ཞན་
པར་སྣང་། ས་སྐྱ་སྨན་གྲོང་དུ་ཡབ་མེས་ཀྱི་སྲོལ་བཞིན་སྨན་དཔྱད་ཀྱི་བསྟན་
པ་བསྐྱངས་ཞེས་པར་བལྟས་ན་རྗེས་སུ་བྲང་ཏིའི་བརྒྱུད་པ་ལ་ས་སྐྱ་སྨན་གྲོང་པ་
ཞེས་གྲགས་པའི་རྒྱུ་མཚན་ནི་དེ་ལྟར་ཡིན་པ་འདྲ། །
179



བོ་དོང་ཕྱོགས་ལས་རྣམ་རྒྱལ།
བོ་དོང་ཕྱོགས་ལས་རྣམ་རྒྱལ་ཞེས་
པ་ནི། རབ་བྱུང་དྲུག་པའི་ཤིང་ཡོས་
(སྤྱི་ལོ་1375)ལོ་ཡང་ན་མེ་འབྲུག (སྤྱི་
ལོ་1326)ལོ་ལ་ལ་སྟོད་ལྷོ་ཐི་པར་པ་ཏ་
དཔལ་གྱི་རིའི་བྱང་ངོས་ཀྱི་འབྲོག་སྡེ་་་
ཆེན་པོ་ཞིག་ཏུ་འཁྲུངས། དགུང་ལོ་་
ཡ: བདུན་ལ་དགོན་པར་རང་གི་ཞང་པོ་ལོ་
ཆེན་ གྲགས་པའི་དྲུང་དུ་རབ་ ཏུ་བྱུང་་་་
། ནས་མཚན་ལ་སངས་རྒྱས་རྒྱལ་མཚན་་
ཡ ། ཞེས་གསོལ། སླར་བོ་དོང་ལོ་ཆེན་དེ་
ཉིད་ལས་ དགེ་ ཚུལ་ དུ་ བསྒྲུབས་ ཏེ་ མཚན་ ཆོས་ ཀྱི་ རྒྱལ་ མཚན་ དུ་ བཏགས།
དགུང་ལོ་བཅུ་དྲུག་པ་ལ་དཔལ་ལྡན་ས་སྐྱར་རྣམ་འགྲེལ་གྱི་གྲྭ་སྐོར་མཛད། བོ་
དོང་ཨེར་དབྱངས་ཅན་མ་བསྒྲུབས་པས་རྒྱུད་མངས་ཀྱི་སྒྲ་ལས་ཟབ་རྒྱས་ཀྱི་ཆོས་
ཚུལ་ནོད་དེ་ཕྱི་ནང་གི་མཚན་ཉིད་མ་ལུས་པ་མཁྱེན་པས་མཚན་ལ་དབྱངས་ཅན་
དགའ་བའི་དཔལ་ཞེས་གྲགས། དགུང་ལོ་ཉེར་གསུམ་པ་ལ་རྩེད་ཐང་དང༌།
གསང་ཕུར་པོ་ཏི་བཅོ་ལྔའི་གྲྭ་སྐོར་གནང་ནས་མཁས་པའི་གྲགས་པས་ཁྱབ།
དེ་ནས་སླར་ཨེ་ཆོས་ཀྱི་འབྱུང་གནས་སུ་ལོ་ཆེན་གྲགས་པས་མཁན་པོ་དང་།
རྗེ་བཙུན་རེ་མདའ་བ་ཆེན་པོས་ལས་སློབ་བགྱིས་ཏེ་བསྙེན་པར་རྫོགས། དེས་
180



ན་པཎ་ཆེན་འདིའི་རྣམ་ཐར་ནི་བསམ་གྱིས་མི་ཁྱབ་བརྗོད་ཀྱིས་མི་ལངས་ནའང་
གཙོ་བོ་བསྡུས་ན་རྩོད་པས་ཕས་རྒོལ་དྲེགས་པ་གཞོམ་ནུས་ཚུལ། རྩོམ་པས་
བཀའ་བསྟན་བཅོས་ཀྱི་དགོངས་པ་བཀྲལ་ཚུལ། འཆད་པས་བསྟན་འཛིན་གྱི་
བུ་སློབ་སྤེལ་ཚུལ་ལ་སོགས་མང་དག་མཆིས། དཔེར་ན།
དང་པོ་རྩོད་པའི་སྐོར་ལ་ཏའི་སི་ཏུ་ལྷ་བཙན་རྒྱབ་པས་མཐུན་པའི་རྐྱེན་
སྦྱར་ཏེ་གཡག་ཕྲུག་སངས་རྒྱས་དཔལ་དང་རྩོད་པ་དང་། དེ་ནས་བྱང་ངམ་
རིངས་སུ་བདག་ཆེན་འཇམ་དབྱངས་ནམ་མཁའ་རིན་ཆེན་པས་མཐུན་རྐྱེན་
སྦྱར་ཏེ། དཔལ་ངམ་རིངས་དང༌། བྱང་མདོག་གི་ཕོ་བྲང་དུ་ཏའི་སི་ཏུ་རྣམ་
རྒྱལ་གྲགས་པས་མཐུན་རྐྱེན་སྦྱར་ཏེ། དགེ་བའི་བཤེས་གཉེན་བསོད་ནམས་
སྐྱབས་དང༌། མཁས་གྲུབ་དགེ་ལེགས་དཔལ་བཟང༌། ཀུན་མཁྱེན་རོང་སྟོན་
ཆེན་པོ་སློབ་བུའི་ཚོགས་དང་བཅས་པ་ལ་འབེལ་བའི་གཏམ་ཆེན་པོ་གླེང་ནས་
རིགས་པའི་སྒྲ་དབྱངས་སྙན་པར་གྲགས། ། །
གཉིས་པ་རྩོམ་པའི་སྐོར་ནི་པཎ་ཆེན་འདིའི་མཁྱེན་པ་ལ་མཐའ་མེད་པས་
དེ་ཉིད་འདུས་པའི་རྒྱ་མཚོ་ལ་འཇུག་པའི་སྒོ་བཞི། ལེའུ་ཉིས་ཁྲི་ཆིག་སྟོང་།
མན་ངག་བདུན་ཁྲི་ཉིས་སྟོང་། ཆོས་ཀྱི་ཚོམས་བརྒྱད་ཁྲི་སྟོང་ཡོད་པའི་རྒྱས་པ་
གླེགས་བམ་བརྒྱ་དང་བཅུ། འབྲིང་པོ་ལ་ཉི་ཤུ། བསྡུས་པ་ལ་གླེགས་བམ་
གཉིས། ཤིན་ཏུ་བསྡུས་པའི་སྙིང་པོ་ལ་གླེགས་བམ་གཅིག་ཡོད་པའི་རྩོམ་པ་
ཆེན་པོ་མཛད་དེ་བསྟན་པ་གསལ་བར་མཛད། །
གསུམ་པ་འཆད་པས་བློ་གསལ་གྱི་བུ་སློབ་སྤེལ་ཚུལ་ནི། ཇི་སྐད་དུ།
བཟོ་རིག་ནས་བཟུང་ཡོངས་སུ་རྫོགས་པའི་བར། །དེ་དང་དེ་ཡི་བཀའ་བབས་
ཉི་ཤུ་གསུམ། །འཇམ་དཔལ་རྡོ་རྗེ་མི་ཡི་ཟློས་གར་མཁན། །རྣམ་དག་འཁོན་གྱི་
གདུང་བརྒྱུད་རྣམ་པ་གསུམ། །རིག་སྔགས་འཆང་བའི་ཁྱུ་མཆོག་ཆེན་པོ་གཅིག
། ཉི་མ་ཟླ་བ་ལྟར་གྲགས་མཁས་གྲུབ་གཉིས། །འཇིག་རྟེན་གསུམ་གྱི་མིག་གཅིག་
ལོ་ཆེན་གསུམ། །ཕྱོགས་ལས་རྣམ་པར་རྒྱལ་བའི་བཤེས་གཉེན་དུག ། མདོ་
181



18
སྔགས་ཡོངས་རྫོགས་མཁས་པ་བཅུ་གསུམ་དང་། །པཎ་ཆེན་ཤཱཀྱ་ཤྲཱིའི་གདན་ས་
གཉིས། ། འདུས་པ་རྒྱ་མཚོའི་གཙུག་རྒྱན་བཅུ་དྲུག་དང་། ། མཚན་ཉིད་རབ་
འབྱམས་སྨྲ་བའི་བཤེས་གཉེན་གསུམ། ། སྔགས་ གཞུང་རབ་འབྱམས་སྨྲ་བའི་
བཤེས་གཉེན་གསུམ། ། སྒྲུབ་པའི་རྒྱལ་མཚན་འཛིན་པའི་རྣལ་འབྱོར་བཞི། །
དྲག་པོའི་བརྟུལ་ཞུགས་རྫོགས་པའི་སྔགས་འཆང་གཉིས། ། དཀའ་བཅུ་ལེགས་
པར་སྨྲ་བ་སྟོང་ཕྲག་གཅིག ། དཀའ་བཞི་ཀུན་ཏུ་སྨྲ་བ་སྟོང་ཕྲག་ཟུང་། །ཕར་
ཚད་ཤེས་པའི་སློབ་མ་ཁྲི་ཕྲག་བརྒལ། ། ཚེ་འདི་བློས་བཏང་སྒྲུབ་ཆེན་ལྔ་བཅུར་
ལྡན། ། ལྷག་པར་རྒྱལ་བ་ཐམས་ཅད་སྐྱེད་པའི་ཡུམ། །རྡོ་རྗེ་ཕག་མོ་གསང་བའི་
མཛོད་འཛིན་མ། ། ས་ལ་དགེ་སློང་མ་ཡིས་རབ་གྲགས་པ། །སྤྲུལ་པའི་གར་གྱིས་
གསང་བ་འཛིན་པར་མཛད། །ཅེས་པ་ལྟར། བཀའ་བབས་ཉི་ཤུ་རྩ་གསུམ་ནི།
བཟོ་རིག་གི་བཀའ་བབས་མངའ་རིས་པ་བསམ་གཏན་རྒྱལ་མཚན། གསོ་
རིག་གི་བཀའ་བབས་བྱང་པ་རྣམ་རྒྱལ་གྲགས་བཟང་། སྙན་ངག་གི་བཀའ་
བབས་ངམ་རིངས་དཀའ་བཅུ་པ་དཔལ་ལྡན་བཟང་པོ། ཐ་སྙད་ཀྱི་གཙུག་
ལག་ གི་ བཀའ་ བབས་ དཔལ་ཨེའི་དཀའ་བཅུ་ པ་ ནམ་ མཁའ་དཔལ་བཟང་།
ཚད་མ་རིག་པའི་བཀའ་བབས་སྟག་ལུང་དཀའ་བཞི་པ་མཉྫ་ཤི། འདུལ་བའི་
བཀའ་བབས་གུང་ཐང་པ་དཔལ་ལྡན་སེངྒེ། མངོན་པའི་བཀའ་བབས་གསང་
ཕུ་བ་བཟང་པོ་བློ་གྲོས་རྒྱ་མཚོ། ཕར་ཕྱིན་བཀའ་བབས་གུང་ཐང་རྒྱལ་མཚན་
དཀོན་མཆོག བྱམས་ཆོས་ཀྱི་བཀའ་བབས་ས་སྐྱ་དཀའ་བཅུ་པ་མཆོག་གི་བློ་
གྲོས། དབུ་མའི་བཀའ་བབས་དཀའ་བཞི་པ་ཤེས་རབ་མགོན་པོ། སྤྱོད་
འཇུག་གི་བཀའ་བབས་ས་སྐྱ་བྱང་སེམས་གཞོན་ནུ་རྒྱལ་མཚན། འཆད་པའི་
བཀའ་བབས་སྨར་ཁམས་པ་གྲགས་པ་བཟང་པོ། རྩོད་པའི་ བཀའ་བབས་
ཤེལ་དཀར་བ་ཐུགས་རྗེ་དཔལ་བཟང་། རྩོམ་པའི་བཀའ་བབས་རྩེད་ཐང་པ་
བསོད་ནམས་རྒྱལ་མཚན་སོགས་ཉེར་གསུམ་དང༌། ད་དུང་འཁོན་གྱི་གདུང་
བརྒྱུད་གསུམ། རིག་སྔགས་འཆང་བའི་ཁྱུ་མཆོག་གཅིག །ཉི་ཟླ་ལྟར་གྲགས་
182



པ་གཉིས། འཇིག་རྟེན་གྱི་མིག་གསུམ་སོགས་ལས་རིམ་པར་བཟུང་ཞིང་བོ་
དོང་པ་ཞེས་སྙན་པར་གྲགས། མཐར་པཎ་ཆེན་འདི་ཉིད་དགུང་ཕྲེང་བདུན་
ཅུ་དོན་བདུན་ཐོག་སྐུ་གཤེགས། །
གོང་གསལ་བཀའ་བབས་ཉེར་གསུམ་དྲངས་སྐབས་གསོ་རིག་གི་བཀའ་
བབས་བྱང་པ་རྣམ་རྒྱལ་གྲགས་བཟང་ཞེས་གསུངས་པ་ བྱང་ལུགས་ཀྱི་སྲོལ་་་
གཏོད་མཛད་པོ་གང་དེའི་གསོ་རིག་གི་རྒྱུན་བཞེས་ཡུལ་བོ་དོང་པཎ་ཆེན་ཡིན་པ་
དང༌། དེ་བཞིན་སྡེ་སྲིད་སངས་རྒྱས་རྒྱ་མཚོས་མཛད་པའི་གསོ་རིག་ཁོག་་
འབུགས་དྲང་སྲོང་དགྱེས་པའི་དགའ་སྟོན་ནང་དུའང་བྱང་པ་རྣམ་རྒྱལ་གྲགས་
བཟང་གིས་བོ་དོང་ཕྱོགས་ལས་རྣམ་རྒྱལ་ལ་སོགས་པའི་མཚན་ཉིད་ལྡན་པའི་
ཡོངས་འཛིན་མང་དུ་བསྟེན་ཞེས་གསུངས་པ་བཅས་མདོར་ན། བོད་སྨན་
མཁས་པས་བྱས་ པའི་རྒྱུད་བཞི་བསླབ། ཞེས་རྒྱུད་བཞི་བསྟན་བཅོས་ལ་་་་་
བཞེད་པའི་སྐོར་རྒྱུད་བཞི་བཀའ་དང་བསྟན་བཅོས་རྣམ་པར་དབྱེ་བ་མུན་སེལ་
སྒྲོན་མེ་ཞེས་པར་གསལ་བ་དང་། གཡའ་སེལ་ནང་དུའང་གོང་གི་ཚིགས་་
བཅད་དེ་དག་ལུང་འདྲེན་མཛད་འདུག་ལགས། །
183



རྒྱལ་བ་ཙོང་ཁ་པ།
4
ཙོང་ཁ་པ་ནི་མདོ་ཁམས་་་
སྟོད་སྨད་གཉིས་སུ་ཕྱེ་བའི་མདོ་
སྨད་ཀྱི་ས་ཆ་རྨ་ཆེན་སྤོམ་རའི་
གངས་རི་ལས་འབབ་པའི་རྨ་ཆུའི་
བྱང་རྒྱུད་ཙོང་ཁ་ཞེས་པའི་ཡུལ་་
གྲུར་ཡབ་ད་ར་ཁ་ཆེ་ཀླུ་འབུམ་་་་་
ཞེས་བྱ་བ་དང་ཡུམ་ཤིང་བཟའ་
ཨ་ཆོས་ཞེས་པ་གཉིས་ལ་རབ་་་་་
བྱུང་དྲུག་པའི་མེ་བྱ(སྤྱི་ལོ་1357)ལོ་ལ་སྐུ་འཁྲུངས། རྗེ་འདི་དགུང་གྲངས་
གསུམ་ལ་ཕེབས་དུས་ཀརྨ་རོལ་པའི་རྡོ་རྗེ་ལས་དགེ་བསྙེན་གྱི་སྡོམ་པ་བཞེས་
པས་མཚན་ལ་ཀུན་དགའ་སྙིང་པོ་ཞེས་འདོགས་གནང་མཛད། །
བགྲང་བྱ་དྲུག་གི་སྐབས་ཆོས་རྗེ་དོན་གྲུབ་རིན་ཆེན་གྱིས་གསང་སྔགས་རྡོ་
རྗེ་ཐེག་པའི་སྒོར་སྨིན་པར་མཛད་པས་གསང་མཚན་དོན་ཡོད་རྡོ་རྗེ་གསོལ།
དགུང་ལོ་བདུན་ལ་སོན་དུས་ཆོས་རྗེ་དོན་གྲུབ་རིན་ཆེན་དྲུང་དུ་དགེ་ཚུལ་གྱི་
སྡོམ་པ་བཞེས་པར་མཚན་བློ་བཟང་གྲགས་པའི་དཔལ་ཞེས་གྲགས། ཆོས་རྗེ་
འདིས་ཙོང་ཁ་པ་སྐུ་བྱིས་པའི་དུས་ནས་བདག་གིར་མཛད་དེ་ཐོས་བསམ་ལ་
བསྐུལ་ལྕག་དང་དབུས་ཕྱོགས་སུ་འབྱོན་རྒྱུའི་གྲོགས་དན་མཛད་པ་སོགས་སྐུ་
དྲིན་ཤིན་ཏུ་ཆེ་ཤོས་ཤིག་ཡིན་ཚུལ་འདུག །
184



དགུང་ལོ་བཅུ་དྲུག་ལ་དབུས་གཙང་དུ་འབྱོན་པར་བཞེད་དེ་འབྲི་གུང་
པའི་འབུལ་སྡུད་དང་འགྲོགས་ཏེ་ཆུ་གླང་ལོའི་སྟོན་ཁར་འབྲི་གུང་དུ་ཕེབས་ཏེ་
སྤྱན་སྔ་ཆོས་ཀྱི་རྒྱལ་པོར་སེམས་བསྐྱེད་སོགས་གསན་བཞེས་མཛད། དེ་ནས་
ཚལ་གུང་ཐང་དུ་ཕེབས་ནས་ཚལ་གྱི་སྨན་པ་དཀོན་མཆོག་སྐྱབས་ལ་གསོ་དཔྱད་
གསན། བསྟོད་པ་ཙོང་ཁ་རིང་མོ་ལས། གྲོགས་འགའི་སྟོབས་ཀྱིས་སྐྱིད་ཤོད་
གུང་ཐང་དུ། །གསོ་བ་རིག་པའི་སློབ་གཉེར་མཛད་པའི་ཚེ། །རིང་པོར་མི་་
ཐོགས་འབད་པ་ཆུང་ངུ་ཡིས། །འཚོ་བྱེད་གོ་འཕང་བརྙེས་པའི་ཙོང་ཁ་པ། །
ཞེས་གསུངས་པ་ལྟར་རྗེ་ཉིད་ཀྱི་ཐུགས་འདུན་ལ་དང་པོ་ཉིད་ནས་གཞུང་ལུགས་
ཆེན་པོའི་ཐུགས་གཉེར་ཞིག་ལ་འབྱོན་པར་བཞེད་ཀྱང་གྲོགས་འགའ་ཞིག་གིས་
ཞུས་པའི་རྐྱེན་གྱིས་ཚལ་པའི་སྨན་པ་དཀོན་མཆོག་སྐྱབས་ཞེས་པའི་གམ་དུ་བྱོན་
ནས་ཡན་ལག་བརྒྱད་པ་ཐུགས་ལ་བཟུང་ནས་རྒྱ་བོད་ཀྱི་མཁས་གྲུབ་དུ་མའི་
བཤད་སྲོལ་དང་། ཕྱག་ལེན་རྣམས་ལ་སློབ་སྦྱོང་མཛད་པས་རིང་མིན་ཉིད་དུ་
གསོ་བ་རིག་པ་ལ་ཤིན་ཏུ་མཁས་པར་གྱུར་པས་དུས་ཕྱིས་སྐུ་བསྙུན་པ་སོགས་ཀྱི་
སྐབས་སྨན་པ་བཅུ་བདུན་བཅོ་བརྒྱད་ཙམ་ཚོགས་ནའང་། ནད་གང་ལ་སྨན་
གང་འཇུག་པ་དང་། སྨན་གྱི་སྦྱོར་སྡེབ་བསིལ་དྲོད་ལ་སོགས་པའི་ཁྱད་པར་
ཐམས་ཅད་རྗེ་ཉིད་ཀྱི་དྲུང་དུ་བཀའ་འདྲི་ཞུས་ནས་ལག་ལེན་བདག་ཅག་རྣམས་
ཀྱིས་བྱེད་པ་ཡིན་ཟེར་བ་དང་། སྨན་པ་མཁས་པར་གྲགས་པ་ཐམས་ཅད་ཀྱང་
ད་ལྟ་ཁ་བ་ཅན་ན་ཆོས་རྗེ་རིན་པོ་ཆེ་ལས་སྨན་པ་མཁས་པ་མི་འདུག་པའི་གནད་
ཀྱིས་བདག་ཅག་རྣམས་ཀྱང་ཞབས་དྲུང་དུ་སྨན་སྦྱོར་ལ་ཕྱིན་པས་སྨན་གྱི་རྣམ་
དབྱེ་མང་དུ་གསུང་བ་ཐོས་པ་ལ་བརྟེན་ནས་སྔར་ལོ་མང་དུ་བསླབས་པ་བས་བློ་
སྐྱེད་ཆེ་བ་བྱུང་ཞེས་གླེང་བ་མང་དུ་བྱུང་ངོ༌། །
དེ་རྗེས་སྙེ་ཐང་བདེ་བ་ཅན་དུ་མཁན་པོ་བཀྲ་ཤིས་སེང་གེ་དང་། ཡེ་
ཤེས་སེང་གེ་ དེ་བཞིན་བླ་མ་དམ་པ་བསོད་ནམས་རྒྱལ་མཚན། པཎ་ཆེན་
མ་ཏི། ཇོ་ནང་ཕྱོགས་ལས་རྣམ་རྒྱལ། སྣར་ཐང་ལོ་ཙཱ་བ་དོན་བཟང་། རེ་
185



མདའ་པ་གཞོན་ནུ་བློ་གྲོས། ལོ་ཆེན་བྱང་ཆུབ་རྩེ་མོ་སོགས་མཁས་ཤིང་གྲུབ་པ་
བརྙེས་པའི་རྩོད་མེད་ཀྱི་དགེ་བའི་བཤེས་གཉེན་མང་པོའི་ཞབས་ལ་གཏུགས་ཏེ་
རབ་འབྱམས་གཞུང་ལུགས་རྒྱ་མཚོ་ལྟ་བུའི་ཕ་རོལ་དུ་སོན་ཞིང་གདུལ་བྱ་མང་པོ་
སྨིན་གྲོལ་གྱི་ལམ་ལ་བཀོད་པ་སོགས་ཀྱི་མཛད་པ་བསམ་ལས་འདས། ད་དུང་
རྗེ་འདིས་བླ་མ་ཡེ་ཤེས་རྒྱལ་མཚན། བུ་སྟོན་རིན་པོ་ཆེའི་སློབ་མ་རྡོ་རྗེ་ཆོས་
དཔལ་ལ་དུས་འཁོར་རྩ་བ་དང་། འགྲེལ་ཆེན་སོགས་ཞིབ་པར་གསན་པས་
སྐར་རྩིས་ལ་མཁས་པ་དང༌། བོ་དོང་དུ་ལོ་ཆེན་ནམ་མཁའ་བཟང་པོ་ལས་
སྙན་ངག་མེ་ལོང་མ་སོགས་གསན་སྦྱོང་མཛད་པས་ཙོང་ཁ་པ་ཉིད་ཀྱི་སྙན་ངག་
ལྟ་བུ་སྔོན་ཆད་བྱུང་མ་མྱོང་བ་དང་། མཁས་པ་ཡོངས་ཀྱིས་རྗེ་འདིའི་སྙན་
ངག་ལ་བསྔགས་བརྗོད་ཀྱི་མེ་ཏོག་རབ་ཏུ་འཐོར། །
དགེ་སློང་གི་སྡོམ་པ་བཞེས་ཡུལ་ནི་ཡར་ལུང་ཚོགས་པའི་མཁན་པོ་དཀའ་
བཞི་ཚུལ་ཁྲིམས་རིན་ཆེན་དང་། བྱི་རྫིང་ཚོགས་པའི་མཁན་པོ་ཤེས་མགོན་
པས་སློབ་དཔོན། བྱི་རྫིང་པའི་དབུ་མཛད་བསོད་ནམས་རྡོ་རྗེས་གསང་སྟོན།
ཚོགས་པ་གཉིས་ཀྱི་ཁ་སྐོང་ལས་གྲལ་ཚང་བའི་དབུས་སུ་དགེ་སློང་གི་སྡོམ་པ་
བཞེས། །
དགུང་ལོ་སུམ་ཅུ་སོ་བཞི་ལ་གཙང་དུ་ཕེབས། མཁན་ཆེན་གྲགས་པ་
བཤེས་གཉེན་སོགས་མཁས་པ་མང་པོ་དང་བགྲོ་གླེང་མཛད། །
དགུང་ལོ་སུམ་ཅུ་སོ་དྲུག་ཐོག་འཁོར་དག་པ་རྣམ་བརྒྱད་ཕྱག་ཕྱིར་འཁྲིད་
དེ་དཔོན་སློབ་དགུ་བྱ་བྲལ་དུ་འོལ་ཁ་ཆོས་ལུང་སོགས་ལ་བསགས་སྦྱངས་ཤུགས་
དྲག་པོ་གནང་། དེ་རྗེས་འདུལ་བའི་ཆོས་མང་དུ་གསུངས་པ་དང་འདུལ་བའི་
བསླབ་ཁྲིམས་ལ་བརྟེན་ནས་ཟླ་གམ་དང་ལྷུང་བཟེད། གདིང་བ་སོགས་འཚོ་
བའི་ཡོ་བྱད་ཐ་མལ་ལ་བརྟེན་ནས་བཞུགས་པས་སྐྱེ་བོ་ཀུན་གྱིས་རབ་ཏུ་བྱུང་བ་
ནི་འདི་ལྟ་བུ་ཁོ་ནའོ་ཞེས་དད་གུས་ཡིད་ཆེས་ཞུ་བ་དང་མཐོང་ཐོས་ཙམ་གྱིས་
དད་པའི་སྤུ་ལོང་རབ་ཏུ་གཡོ་བར་གྱུར། ལྷག་པར་རྗེ་འདིའི་མཛད་ཆེན་བཞི་
186



ཞེས་གྲགས་པ་དགའ་ལྡན་གྱི་སྟག་རྩེ་སྒྲུབ་མཆོད་དང་། རྫིང་ཕྱི་ཞིག་གསོས་
མཆོད་འབུལ། ལྷ་སར་ཆོ་འཕྲུལ་སྨོན་ལམ་༧ གཉལ་གྱི་ལུང་ར་ཆེ་མོ་རྣམས་
དབུ་འཛུགས་མཛད། དེའི་སྐབས་སུ་རྗེ་བདག་ཉིད་ཆེན་པོའི་སྙན་པའི་་་་
གྲགས་པ་ཏཱ་མིང་གོང་མས་གསན་ཏེ་རྒྱ་ནག་ཏུ་སྤྱན་འདྲེན་པའི་ཕོ་ཉ་བཏང་
རུང་ཞལ་གྱིས་མ་བཞེས་པར་བྱམས་ཆེན་ཆོས་རྗེ་ཤཱཀྱ་ཡེ་ཤེས་གོང་མའི་དབུ་བླར་
མངགས་ནས་ཏཱ་མིང་རྒྱལ་པོའི་ཐུགས་བཞེད་གྲུབ་སྟེ་སླར་བོད་དུ་ཕེབས། དེ་
ལྟར་བསྟན་པ་དང་འགྲོ་བའི་དོན་སྨད་དུ་བྱུང་བ་རྒྱ་ཆེར་མཛད་དེ་གངས་རིའི་
ཁྲོད་ཀྱི་སྐལ་ལྡན་མང་པོར་ཟབ་རྒྱས་ཆོས་ཀྱི་དགའ་སྟོན་རྒྱ་ཆེར་བསྩལ་ནས།
མཐར་དགུང་ལོ་དྲུག་ཅུ་རེ་གསུམ་ལ་ཕེབས་པའི་ས་ཕག་ལོར་སྟོན་དུས་སྟོད་ལུང་
ཆུ་ཚན་དུ་ཕེབས་པ་དང༌། དེ་ནས་འབྲས་སྤུངས་ལ་ཕེབས། དེ་ནས་དགའ་
ལྡན་དུ་ཕེབས་ཏེ་ ཤར་པ་རིན་ཆེན་རྒྱལ་མཚན་དང༌། བླ་མ་དཀའ་བཅུ་པ་
རྣམས་ལ་དགོན་པ་འདི་དོ་དམ་ཡག་པོ་བྱེད་དགོས་པའི་ཞལ་ཏ་དང་། ཐུགས་
སྲས་རྒྱལ་ཚབ་དར་མ་རིན་ཆེན་ལ་དབུ་ཞྭ་དང་། བེར་ཐུལ་གནང་སྟེ་ཆོས་
ཁྲིའི་རྒྱལ་ཚབ་ཏུ་དོན་གྱིས་བསྐོ་བར་མཛད། མཐར་དགུན་ཟླ་ར་བའི་དམར་
ཕྱོགས་ཌ་ཀི་འདུ་བའི་ཚེས་ཉེར་ལྔའི་ཞོགས་པ་ཉིན་བྱེད་སྣང་བས་ནོར་འཛིན་
ལྷམ་མེར་གསལ་བར་བྱས་པའི་མཚམས་སུ་གཟུགས་སྐུའི་བཀོད་པ་བསྡུས་སོ། །
གསུང་རྩོམ་པོ་ཏི་བཅོ་བརྒྱད་ཙམ་ཡོད་ལ། སློབ་མ་གནམ་གྱི་སྐར་མ་
དང་། ས་གཞིའི་རྩི་ཤིང་ལྟར་མང་པོ་བྱུང་བའི་ནང་ནས་རྒྱལ་ཚབ་དར་མ་
རིན་ཆེན་དང་། འདུལ་འཛིན་གྲགས་པ་རྒྱལ་མཚན། བྱམས་ཆེན་ཆོས་རྗེ།
འཇམ་དབྱངས་ཆོས་རྗེ། ཐམས་ཅད་མཁྱེན་པ་དགེ་འདུན་གྲུབ་ པ་ སོགས་
ཀྱིས་བཤད་སྒྲུབ་ཀྱི་བསྟན་པའི་རྒྱུན་མ་ཉམས་པར་བསྐྱངས་པར་བརྟེན་རི་བོ་
དགེ་ལྡན་པ་ཞེས་ཐུབ་བསྟན་བྱེ་བའི་དབུས་ན་རྒྱལ་མཚན་གྱི་ཏོག་ལྟར་མངོན་
པར་མཐོ་བ་འདི་བྱུང་བ་ཡིན། །
གཞན་ཡང་རྗེ་འདིའི་དངོས་སློབ་ཡང་སློབ་དང་བཅས་པའི་དགེ་ལྡན་
187



པའི་བསྟན་འཛིན་སྐྱེས་བུ་ཇི་ལྟར་བྱོན་ཚུལ། རྒྱལ་དབང་ལྔ་པ་ཡན་ནི་སྡེ་སྲིད་
ཀྱི་གསུང་དགའ་ལྡན་ཆོས་འབྱུང་ཞེས་པ་དག་ལས་རྟོགས་པར་བྱའོ། །
མཆན་འགྲེལ།
ཀརྨ་པ་རོལ་པའི་རྡོ་རྗེ་ནི། རབ་བྱུང་དྲུག་པའི་ལྕགས་འབྲུག (སྤྱི་ལོ་1340)ལོ་ལ་
འཁྲུངས།
(2རབ་བྱུང་བདུན་པའི་ས་གླང(སྤྱི་ལོ་1409)ལོར་ལྷ་ལྡན་སྨོན་ལམ་ཆེན་མོ་བཙུགས།
188



བྱང་པ་རྣམ་རྒྱལ་གྲགས་བཟང་།
བྱང་པ་རྣམ་རྒྱལ་གྲགས་བཟང་་་
ཞེས་ པ་ ནི། མི་ ཉག་ སེའུ་ རྒྱལ་ པོ་
ནས་བརྩིས་པའི་གདུང་རབས་བདུན་པ།།
གོང་མ་སེ་ཆེན་རྒྱལ་པོས་@ རིན་པོ་ཆེའི་
ཐམ་ཀ་དང༌། སི་ཏུའི་ལས་ཀ་གནང་
བས་མངོན་པར་མཐོ་བ། གུའི་གུང་་
ཆོས་གྲགས་དཔལ་བཟང་དང་། ཡུམ་
སི་ཏུ་ཆོས་རིན་པའི་སྲས་མོ་འབུམ་སྐྱོང་
རྒྱལ་མོ་གཉིས་ཀྱི་སྲས་སུ་རབ་བྱུང་་་་་་
བདུན་པའི་ཤིང་ཕག(སྤྱི་ལོ་1395）ལོ་
ལ་ངམ་རིང་ཞེས་པར་འཁྲུངས། སྐུ་ཆུང་དུས་མཚན་ལ་རྒྱ་རུག་དར་མ་རིག་
འཛིན་ཞེས་གསོལ། ། །
བྱིས་པའི་དུས་ནས་དམ་པའི་ངང་ཚུལ་བཟང་པོ་ལྷན་སྐྱེས་སུ་ལྡན་ཞིང༌།
དགུང་ལོ་བཞི་ལྔ་ལ་ཕེབས་དུས་ཡི་གེ་འབྲི་ཀློག་སོགས་ཐམས་ཅད་ཚེགས་མེད་དུ་
མཁྱེན། ནར་སོན་ནས་བཀའ་ལྔ་པ་དཔལ་འབྱོར་ཤེས་རབ་དང་། རིན་
ཆེན་དཔལ་བཟང༌། སེང་གེ་རྒྱལ་མཚན། རྒྱ་གར་རྡོ་རྗེ་གདན་གྱི་མཁན་པོ་
ཤཱ་རི་པུ་ཏྲ། པཎ་ཆེན་ནགས་ཀྱི་རིན་ཆེན། བོ་དོང་ཕྱོགས་ལས་རྣམ་རྒྱལ་
སོགས་པ་མཚན་ཉིད་དང་ལྡན་པའི་ཡོངས་འཛིན་མང་དུ་བསྟེན་ནས་ཤེས་བྱ་
189



རིག་པའི་གནས་ཐམས་ཅད་ལ་དཔྱིས་ཕྱིན་པར་སྦྱངས་བརྩོན་མཛད། ཧོར་
བཀའ་བཞི་པ་སེང་གེ་རྒྱལ་མཚན་ལ་དགེ་བསྙེན་གྱི་སྡོམ་པ་ཞུས་པས་མཚན་ཆོས་
རྒྱལ་རྣམ་རྒྱལ་གྲགས་བཟང་དུ་གསོལ། །
དགུང་ལོ་སོ་གཅིག་གི་སྐབས་སེང་གེ་རྩེ་པའི་སྲས་མོ་ནམ་མཁའ་དཔལ་
འབུམ་ཁབ་ཏུ་བཞེས་ཏེ་རིམ་གྱིས་སྲས་ལྕམ་སྲིང་རྣམས་བསྐྲུན། མཁས་པའི་
སྙན་གྲགས་ཀྱིས་ས་སྟེང་ཁྱབ་པས་དྲན་དབང་རྡོ་རྗེ་རྒྱལ་མཚན་དང་། མི་ཉག་
ཆོས་ གྲགས་ བཟང་པོ། རྩེས་ གདོང་པ་ སངས་ རྒྱས་ ལྷུན་གྲུབ་སོགས་དུ་མ་་་
ཁེངས་པའི་རི་བོ་བསྙིལ་ཏེ་ཞབས་ཀྱི་པདྨོར་གཏུགས། པཎ་ཆེན་བྱམས་པ་
གླིང་པས་ཀྱང་བསྔགས་བརྗོད་ཀྱི་མེ་ཏོག་འཐོར། ཐམས་ཅད་མཁྱེན་པ་དགེ་
འདུན་གྲུབ་པ་དང་དྲི་བ་དྲིས་ལན་མཛད་པ་སོགས་ཀྱིས་རིགས་ལྡན་པདྨ་དཀར་
པོ་སླར་ཡང་བྱོན་པ་ཞེས་ཀུན་གྱིས་གླེང་། །
དགུང་ལོ་བཞི་བཅུ་པ་ནས་རིམ་པར་དུས་འཁོར་གྱི་བློས་བསླངས་དང་
བཀའ་འགྱུར་བྱང་བརྩེགས་མ་སོགས་སྐུ་གསུང་ཐུགས་རྟེན་མང་དུ་བཞེངས།
བཀའི་རྩོམ་པ་ཡང་བསྟན་པ་སྤྱིའི་གནས་ལས་བསྒྲགས་པའི་བསྟན་བཅོས་སུམ་
ཅུ་རྩ་ལྔ། དུས་ཀྱི་འཁོར་ལོའི་ཕྱི་ནང་གཞན་གསུམ་ལས་རྩིས་ཀྱི་བསྟན་བཅོས་
བྱིས་པ་བདེ་བླག་ཏུ་འཇུག་པ་སོགས་བསྟན་བཅོས་བཞི་བཅུ་ཞེ་གཉིས་སོགས་
རྩོམ་གནང་མཛད་པས་རྒྱལ་པོ་པཎྜི་ཏ་ཞེས་པའི་སྙན་གྲགས་དང༌། རིན་པོ་
ཆེའི་རྒྱན་སོགས་མི་ཆེན་གྱི་ཆ་ལུགས་དང་ལྡན་བཞིན་སྤྱིར་ཡང་ངོ་མཚར་ཆེ།
ཁྱད་པར་ཆོས་རྒྱལ་རྣམ་རྒྱལ་གྲགས་བཟང་མཆོག་གསོ་བ་རིག་པ་ཕུལ་དུ་ཕྱིན་
པས་ཡན་ལག་བརྒྱུད་པ་ཐམས་ཅད་ཀྱི་སྙིང་པོ་བསྡུས་པ་ཡིད་བཞིན་ནོར་བུ་རིན་
པོ་ཆེ་ཞེས་བྱ་བའི་བསྟན་བཅོས་ལེའུ་བརྒྱ་དང་ཉི་ཤུ་ཡོད་པ་ཞིག་དང་། རྩ་
བའི་རྒྱུད་ཀྱི་བཤད་པ་རྒྱུད་དོན་གསལ་བྱེད་སྒྲོན་མ། བཤད་རྒྱུད་ཀྱི་རྒྱ་ཆེར་
འགྲེལ་པ་བདུད་རྩི་ཆུ་རྒྱུན། ཊིག་ཆུང་དོན་གསལ། ཕྱི་རྒྱུད་ཀྱི་དཀའ་
འགྲེལ་དགོས་འདོད་འབྱུང་བ། ཡོངས་གཏད་ཀྱི་འགྲེལ་པ་ཚིག་དོན་རྣམ་
190
g



པར་གསལ་བ། སྨན་གཞུང་རིན་ཆེན་སྒྲོམ་བུ། རྩོམ་པ་ཆུང་བ་རྒྱུད་བཞིའི་
དཀའ་འཕྲང་མུན་སེལ། གསོ་ཐབས་སུམ་བརྒྱ་དྲུག་ཅུའི་ངོས་འཛིན། རྩེ་
བཤད་གསལ་བའི་སྒྲོན་མེ། སྲོག་གཅོད་ནད་དགུའི་དབྱེ་བ། འཚོ་བྱེད་
རྣམས་ལ་སྙིང་ནས་བརྩེ་བའི་འཕྲུལ་གྱི་ཡིག་ཆུང་། སེང་གེ་རྩེ་འཚོ་བྱེད་ཀྱི་
དྲིས་ལན་སོགས་མང་དག་ཅིག་མཛད་དེ་འཆད་རྩོད་རྩོམ་གསུམ་གྱི་སྒོ་ནས་གསོ་
བ་རིག་པའི་སྲོག་མཐུད་པ་ལྟ་བུར་གྱུར། ལྷག་པར་གསོ་རིག་སྤྱི་དང་དཔལ་
ལྡན་རྒྱུད་བཞིའི་དཀའ་གནད་ཀྱི་མདུད་པ་བཀྲོལ་ཏེ་རིག་གནས་རྩེ་མོ་འདིའི་
བསྟན་པའི་བདག་པོ་ལྟ་བུ་མཁས་པ་བྱང་ཟུར་ཞེས་གྲགས་པའི་ནང་ནས་བྱང་
ལུགས་ཀྱི་སྲོལ་བཏོད་མཛད་པོ་ཆོས་རྒྱལ་རྣམ་རྒྱལ་གྲགས་བཟང་འདི་ཉིད་ཡིན་
པས་རྗེ་གྲོལ་མཆོག་གིས། ཐེག་པའི་མཐར་ཐུག་དུས་ཀྱི་འཁོར་ལོ་ནས། །སྨན་
དཔྱད་མོ་རྩིས་བར་གྱི་རིག་གནས་ལ། ། གདུལ་བྱ་རང༌རང་བསམ་པ་བཞིན་
དྲངས་ ཏེ། ། ཀུན་ཀྱང་མཁས་དང་གྲུབ་པའི་ས་ལ་བཞག ། ཅེས་ པ་ ལྟར།།
བསྟན་པ་དང་འགྲོ་བའི་དོན་རྒྱ་ཆེན་པོ་མཛད་ནས་མཐར་དགུང་ལོ་བརྒྱད་ཅུ་གྱ་
གཅིག་གི་སྐབས་སུ་དགོངས་པ་གཞན་དོན་ལ་གཤེགས། གསོ་དཔྱད་ཀྱི་སློབ་
མའི་མཆོག་གྱུར་མིའི་ཉི་མ་མཐོང་བ་དོན་ལྡན་སོགས་གྲངས་ལས་འདས་པ་བྱུང་
ངོ༌། །
མཆན་འགྲེལ།
@མི་ཉག་སེའུ་རྒྱལ་པོ་ཞེས་པའི་མི་ཉག་གི་ཡུལ་དེ་ནི། དཔའ་བོ་གཙུག་ལག་ཕྲེང་བས་
བརྩམས་པའི་ཆོས་འབྱུང་མཁས་པའི་དགའ་སྟོན་ནང་མི་ཉག་གི་ལོ་རྒྱུས་སུ། ཤར་ན་
རྒྱ་ནག ལྷོ་ན་འཇང༌། ནུབ་ན་བོད། བྱང་ཧོར་གྱིས་བཅད་པའི་དབུས་ནི་མི་
ཉག ( ཤིས་ཞྭ）གི་རྒྱལ་ཁམས་ཡིན་གསུངས། དེང་སང་ཧྲའན་ཞི་ཀན་སུའུ་ཉིང་ཞ་
བཅས་ཀྱི་ནུབ་བྱང་དང་། མཚོ་སྔོན་གྱི་ཤར་བྱང༌། ནང་སོག་གི་དུམ་བུ་ཅུང་ཟད་
ཚུད་པའི་ས་ཁུལ་ལ་ཟེར། སྔར་ས་ཁུལ་དེའི་ཉིང་ཞ་དབྱིན་ཁྲོན་དུ (སྤྱི་ལོ་1038-
191



1227)ལོ་བར་ལོ་ངོ་དགུ་བཅུའི་རིང་ཤིས་ཞྭ་སྟེ། བོད་ཡིག་ལོ་རྒྱུས་ཐོག་མི་ཉག་རྒྱལ་
ཁབ་ཟེར་བ་ཆགས་ཡུལ་ཡིན་ཞེས་དེབ་དམར་མཆན་འགྲེལ་ལས་གསུངས། །
སྐྱེསེ་ཆེན་རྒྱལ་པོའམ་ཧུ་པི་ལི་ཟེར་བ་དེ་ཉིད་རབ་བྱུང་ བཞི་ པའི་ལྕགས་སྤྲེལ(སྤྱི་ལོ་
1260) རང་ལོ་ཞེ་དྲུག་ནས་ལོ་སུམ་ཅུ་སོ་བདུན་རིང་རྒྱལ་པོ་བྱས། ཀརྨ་པཀྴི་དང༌།
འགྲོ་མགོན་ཆོས་རྒྱལ་འཕགས་པ་གཉིས་བླ་མར་བསྟེན་མཁན་དེ་ཡིན། ལོ་རྒྱུས་་
འགའ་ཤས་ནང་ཡོན་རྒྱལ་རབས་ཀྱང་བྲིས་འདུག་པ་དོན་གཅིག་གོ །།
192



མིའི་ཉི་མ་མཐོང་བ་དོན་ལྡན།
མིའི་ཉི་མ་མཐོང་བ་དོན་ལྡན་ནམ་བྱམས་པ་དཀོན་ཅོག་རིན་ཆེན་ནི།
གནམ་ལྷ་བབས་ཀྱི་རྒྱལ་པོ་མགོ་ནག་མིའི་རྗེ་འཕྲུལ་གྱི་ལྷ་བཙན་པོ་མེས་དབོན་
རྣམ་པ་གསུམ་ལ་སོགས་པ་བོད་ཀྱི་རྒྱལ་པོའི་གདུང་བརྒྱུད་དྲི་མ་མེད་པ་བསོད་
ནམས་རྡོ་རྗེ་ཞེས་བྱ་བའི་སྲས་སུ་བལྟམས། འཁྲུངས་ལོ་འདི་ཡིན་མ་རྙེད་རུང་།
ཆུང་དུས་ནས་དད་པ་དང་བརྩོན་འགྲུས་ཆེ་ཞིང༌། དབུལ་ཕོངས་ཉམ་ཐག་
རྣམས་སྙིང་རྗེས་སྐྱོང་བ་སོགས་ཕལ་པའི་སྤྱོད་ཚུལ་ལས་འདས་པས་ཀུན་གྱིས་
ཡིད་སྨོན་བྱེད་ཡུལ་དུ་གྱུར། །
ཡོན་ཏན་གྱི་རྩ་བ་ཡི་གེ་འབྲི་ཀློག་སོགས་སློབ་གཉེར་མཛད་སྐབས་མཁྱེན་
པའི་རྩལ་དང་ལྡན། སྐུ་ན་སོན་ནས་འཕགས་ཡུལ་གྱི་པཎྜི་ཏ་ཆེན་པོ་ནགས་ཀྱི་
རིན་ཆེན་དང༌། ལོ་ཆེན་བསོད་ནམས་རྒྱ་མཚོ། བྱང་བདག་པོ་རིགས་ལྡན་
རྣམ་རྒྱལ་གྲགས་བཟང་། བྲང་ཏི་དཔལ་ལྡན་འཚོ་བྱེད་སོགས་ཀྱིས་མཚོན་
མཁས་ཤིང་གྲུབ་པ་བརྙེས་པའི་སློབ་དཔོན་དུ་མ་བསྟེན་ཏེ་སྡེ་སྣོད་གསུམ་དང་།
རྒྱུད་སྡེ་བཞིའི་དགོངས་འགྲེལ་གྱི་བསྟན་བཅོས་དང་བཅས་པས་གཞི་བཟུང་
རིག་པའི་གནས་སྤྱི་དང༌། བརྒྱད་པ་རྩ་འགྲེལ། སྙན་བརྒྱུད་འགྲེལ་ཆེན།
ཕྱི་ནང་གསང་གསུམ་འགྲེལ་པ། རྒྱས་བཏབ་ཉེར་ལྔ་རྣམས་མཐའ་དྲུག་ཚུལ་
བཞིའི་སྒོ་ནས་སྟོན་ཅིང་། གཏེར་རྒྱུད་ལ་ཆ་ལག་བཅོ་བརྒྱད་སོགས་བཤད་
སྲོལ་མ་ཉམས་པ་དང་། ཁྱད་པར་རིགས་ལྡན་རྣམ་རྒྱལ་གྲགས་བཟང་ལ་སོ་མ་
རཱ་ཛཱ། ཟླ་ཟེར། བདུད་རྩི་བུམ་པ། སྦྱོར་བ་བརྒྱ་པ། མདོ་ལྔ་སོགས་
193



སྨན་དཔྱད་ཕལ་ཆེ་བ་དང༌། ཡབ་བསོད་ནམས་རྡོ་རྗེ་ལ་བཀའ་གཏད་རྒྱའི་
དབང་། ཆུའི་ལྷ་མོའི་སྒྲུབ་སྐོར་སྙན་བརྒྱུད་ཀྱི་བྱིན་རླབས་ཚང་བ། བྲང་ཏི་
ལ་ཆུའི་ལྷ་མོ་དང༌། དྲང་སྲོང་གི་སྒྲུབ་སྐོར་སོགས་གསན། །
མདོར་ན་བོད་གངས་ཅན་ན་དར་རོ་ཅོག་གི་གསོ་དཔྱད་མཐའ་དག་ལ་
མཁྱེན་པའི་སྤྱན་རས་མཁའ་ལྟར་ཡངས་པའི་སྙན་གྲགས་ཀྱི་བ་དན་ཕྱོགས་་་
བཅུར་གཡོ་བས། རྗེ་ཟུར་མཁར་བ་མཉམ་ཉིད་རྡོ་རྗེའང་ཐུགས་འཕྲོགས་ཏེ་
རིགས་རུས་ཆོ་འབྲང་མིང་སོགས་ལ་བསྙད་ནས་དོན་དབུས་ཕྱོགས་ སུ་ཕེབས་
ཐུབ་མིན་དང་། བུ་སློབ་འདྲ་ལེགས་བཤད་ཞུ་བར་གཏོང་བཞེད་ཀྱི་དྲི་བ་ཞུས་
པའི་ལན་ལ། ཉི་མའི་གཉེན་མཆོག་བུ་རམ་ཤིང་པའི་སྲས། ། གོ་ཏམ་ཐུབ་
དབང་ལྷ་ཡི་ལྷ་ལ་སོགས། བགྲང་ཡས་མཚན་མངའ་ཤཱཀྱའི་རྒྱལ་པོ་ལ། །གུས་
པས་བཏུད་ནས་བདག་གི་མིང་བཤད་དོ། །ལྷ་རིགས་ཇོ་བོའི་བརྒྱུད་དུ་བལྟམས་
པ་ཡིན། །ལེགས་སྦྱངས་གསོ་རིག་དྲང་སྲོང་བརྒྱུད་མར་བྱོན། གཞན་ཡང་
རིག་གནས་མཁས་པའི་རྒྱུད་པར་སྐྱེས། །མིང་ལ་ལྷ་བཙུན་ཇོ་སྲས་བྱ་བ་ཡིན། །
ཞེས་དང་། །གསོ་རིག་མདོ་དང་རྒྱུད་སྡེ་འགྱུར་བ་དང༌། །ལུགས་སྡེ་བཞི་ཡི་
བསྟན་བཅོས་དུ་མ་དང་། །གངས་རིའི་ཁྲོད་ཀྱི་གསོ་དཔྱད་ཕལ་ཆེར་གོ །
མིང་ལ་དྲང་སྲོང་གསོ་རིག་རབ་འབྱམས་ཟེར། ། སྨན་བླའི་དགོངས་པ་གསལ་
བྱེད་རྩོམ་པ་དང་། །རྗེས་འཇུག་བློ་མིག་འབྱེད་པའི་ལེགས་བཤད་དང༌། །ལོག་
རྟོག་རྩོད་པ་གཅོད་པའི་རལ་གྲི་འཛིན། ། མིང་ལ་དྲང་སྲོང་གསོ་རིག་བསྟན་
འཛིན་ཟེར། །གང་ནའང་སུ་ཞིག་ཉམ་ཐག་དེ་ཡི་སྐྱབས། ། མ་འདྲིས་ཀུན་ལ་
ཡིད་གཅུགས་ ཕ་མ་བཞིན། ། སྒོ་གསུམ་སྤྱོད་པ་གཞན་ཕན་ཉག་ཅིག་སྒྲུབ། །
མིང་ལ་དྲང་སྲོང་འགྲོ་བའི་ཕ་མ་ཟེར། ། གསོ་རིག་ཤེས་འདོད་ཀུན་ལ་སྤྲོ་བས་
སློབ། །གངས་ཅན་ནད་པའི་ཚོགས་ཀུན་འབད་པས་གསོ། །གཞན་ཕན་གང་
དུ་ཆེ་ སར་ཁོ་བོ་གནས། ། མིང་ལ་རྒྱལ་ཁམས་ལྷ་རྗེ་ཟེར་བ་ཡིན། ། ཨ་ཅང་
བདག་ལ་དེ་འདྲའི་ཡོན་ཏན་ནི། །ཉེ་རིང་སྐྱེ་བོ་དཔང་གྱུར་ག་ལ་ཞིག ། ཕྱིན་
194



ཆད་རང་ཡང་དེ་འདྲར་སྨོན་ཕྱིར་དང་། །རྗེས་འཇུག་རྣམས་ལའང་བསྐུལ་བའི་
སླད་དུ་ཡིན། ། ཐག་རིང་ཡུལ་ནས་ཤིན་ཏུ་ཉེ་བའི་ཐུགས། ། ཕྱུང་བ་བདག་ལ་
ཆེན་པོར་རེ་བ་ཁྱོད། །མིང་མེད་བདག་ལ་མིང་གི་དྲི་བ་མཛད། ། སོམ་ཉི་མེད་
པར་ཐེ་ཚོམ་གྲོལ་བར་མཛོད། །ཅེས་སོགས་ཀྱི་རིགས་རུས་དང་ཡོན་ཏན་མངའ་
ཞིང་། ཐུགས་ལས་འཁྲུངས་པའི་ལེགས་པར་བཤད་པ་ལ་གསོ་དཔྱད་ཀྱི་རྒྱལ་
པོ་ཞེས་བྱ་བའི་བསྟན་བཅོས་དང་། དཔལ་ལྡན་རྒྱུད་བཞིར་འགྲེལ་པ་བཀོད་
པ་རྣམ་བཞི་དང་རྒྱུད་རྣམ་བཞི་ཞེས་པ་དང་། མངོན་པར་རྟོགས་པའི་གསོལ་
འདེབས། རྒྱུད་བཞིའི་རྣམ་ངེས་སམ་བཀའ་སྒྲུབ། མ་ལཱ་ཡའི་དཀའ་འགྲེལ་
འདོད་འཇོ་ཆེ་ཆུང་། ཁྱད་འཕགས་སྤྱི་སྨན། ངོ་མཚར་སྤྱི་སྨན། རིམས་
བཅོས་མི་ལ་སྲོག་སྦྱིན། བཤད་རྒྱུད་ལེའུ་བཞི་པའི་འགྲེལ་པ་གནས་ལུགས་
རབ་གསལ། རྩ་མདོའི་འགྲེལ་པ་སྙན་རྒྱུད་རྡོ་རྗེའི་ཚིག་རྐང་། གཅེས་་་་
བསྡུས་རིན་ཆེན་ཕྲེང་བ་ལ་སོགས་པ་མཛད་དེ་གསོ་བ་རིག་པའི་གཞུང་ལུགས་
མན་ངག་སྤྱི་དང༌། ཁྱད་པར་བྱང་པ་རྣམ་རྒྱལ་གྲགས་བཟང་གི་བཞེད་སྲོལ་
དར་རྒྱས་སུ་མཛད་པ་ཡིན་ནོ། །
195



ལྷ་བཙུན་བཀྲ་ཤིས་དཔལ་བཟང་།
ལྷ་བཙུན་བཀྲ་ཤིས་དཔལ་བཟང་ནི། མིའི་ཉི་མ་མཐོང་བ་དོན་ལྡན་གྱི་
རིགས་སྲས་ཡིན་ལ། སྐུ་ཆུང་དུས་མེས་པོ་བསོད་ནམས་རྡོ་རྗེས་གཅེས་པར་
བསྐྱངས་ཤིང་། ཡི་གེ་འབྲི་ཀློག་གིས་མཚོན་པའི་ཐོས་བསམ་རྒྱ་ཆེར་མཛད།
ཕྱིས་མེས་དང་ཡབ་གཉིས་ཀར་གསོ་བ་རིག་པའི་གཞུང་ལུགས་རབ་འབྱམས་རྒྱ་
མཚོ་ མཐའ་ དག་ དང་། ལྷག་ པར་ རྒྱུད་ བཀའ་ གཏད་ རྒྱུའི་ དབང་ དང་།
ཆུའི་ལྷ་མོ། སྙན་བརྒྱུད་འགྲེལ་ཆེན་ཕྱི་ནང་གསང་གསུམ། རྒྱས་བཏབ་ཉེར་
ལྔའི་བཤད་སྲོལ་དང་བཅས་པ་གསན་ཞིང་། སྐལ་བ་དང་ལྡན་པའི་རྗེས་་
འཇུག་རྣམས་ལས་གསོ་དཔྱད་ཀྱི་འཆད་ཉན་ལེགས་པར་བསྐྱངས། པཎྜི་ཏ་
ནགས་ཀྱི་རིན་ཆེན། ལོ་ཆེན་བསོད་ནམས་རྒྱ་མཚོ། སེམས་དཔའ་ཆེན་པོ་
གཞོན་ནུ་རྒྱལ་མཆོག མུས་ཆེན་དཀོན་མཆོག་རྒྱལ་མཚན། གྲུབ་དབང་
ཐང་ སྟོང༌། མཁས་ གྲུབ་ དོན་ ཡོད་ དཔལ་ བ། ལེགས་ བཤད་ བཟང་ པོ།
ཆག་ལོ་ཐམས་ཅད་མཁྱེན་པ་སོགས་འཁྲུལ་ཟད་ཀྱི་ཡོངས་འཛིན་དུ་མའི་ཞབས་
པད་ བསྟེན་ཏེ་ མདོ་ སྔགས་ རིག་ གནས་ཀྱི་ བདུད་ རྩི་ ངོམས་ མེད་ དུ་ བཞེས།
བཀའ་རྩོམ་ཡང་བཤད་རྒྱུད་འགྲེལ་པ་ལེགས་བཤད་ནོར་བུ་དང༌། ཕྱི་རྒྱུད་
འགྲེལ་པ་དགོས་འདོད་འབྱུང་བ་རིན་པོ་ཆེའི་བང་མཛོད་དམ་བཀླགས་པ་ཀུན་
ཤེས། ཁོག་འབུགས་འཛུམ་དཀར་བཞད་པའི་ཉི་མ། རྒྱུད་བཞིའི་རྣམ་ངེས་
དཔག་བསམ་ལྗོན་ཤིང་ལ་སོགས་པ་མཛད། འཁྲུངས་ལོ་དང་གཤེགས་ལོ་
ཞིབ་པ་མ་རྙེད་དོ། །
196



བསོད་ནམས་ཡེ་ཤེས་རྒྱལ་མཚན།
བསོད་ནམས་ཡེ་ཤེས་རྒྱལ་མཚན་ནི། ཡབ་ལྷ་བཙུན་བཀྲ་ཤིས་དཔལ་
བཟང་ཞེས་པས་སྐུ་ཚེའི་སྟོད་དུ་བསྐྲུན་པའི་སྲས་ཡིན་ཅིང་། ཆུང་ངུ་ནས་ཡབ་
ཀྱི་ཞབས་པད་ཡུན་དུ་བསྟེན་ཏེ་གསོ་བ་རིག་པར་སྦྱངས་བརྩོན་གནང་བས་་
གཞུང་མན་ངག་སྤྱི་དང་། ཁྱད་པར་དཔལ་ལྡན་རྒྱུད་བཞིའི་བཀའ་གཏེར་ཆུ་
བོ་གཉིས་འདྲེས་ཀྱི་གདམས་ངག་ཞལ་ཤེས། བཀའ་གཏད་རྒྱུའི་དབང་། ཆུ་
ལྷ་དང་དྲང་སྲོང་གི་སྒྲུབ་སྐོར། སྙན་བརྒྱུད་ཀྱི་ཕྱག་ལེན། འགྲེལ་བཤད་
སོགས་བུམ་པ་གང་བྱོའི་ཚུལ་དུ་བཞེས། བྱང་རོང་དུས་འཁྲུག་གི་སྟབས་ཕྱིས་
སུ་རིན་སྤུངས་པའི་བླ་སྨན་དུ་གྱུར། གཙང་རོང་རལ་ ལྡར་གསོ་རིག་ཁོག་་
འབུགས་པད་དཀར་རྒྱས་པའི་ཉིན་བྱེད་དང་བཤད་རྒྱུད་ཀྱི་འགྲེལ་པ་བཀླགས་
པས་དོན་ ཐམས་ ཅད་འགྲུབ་པ་སོགས་མཛད་རུང་། སྐུ་ཚེ་རིང་པོ་རང་་་་་
བཞུགས་ཨེ་ཡོད་སྙམ། སྡེ་སྲིད་རིན་པོ་ཆེས། དེ་ཡང་བྱང་སྨན་ལྷའི་བཙུན་
པ་བཀྲ་ཤིས་དཔལ་བཟང་གི་སྲས་དྲང་སྲོང་བསོད་ནམས་རྒྱལ་མཚན་འཇག་
ཐང་དུ་རིན་སྤུངས་པའི་སྒར་ལ་སྐུ་ཚེའི་འཕེན་པ་བཏང་བས། བྱང་པའི་་
དཔོན་ཞེན་དང་གདམས་པའི་ཆུ་བོ་ནུབ་ན་འཕངས་པར་དགོངས་ཏེ་བྱང་པར་
མི་ཆེད་གཏད་ཀྱིས་བརྫངས་ཏེ་བདག་གི་རིགས་ཆོས་གཉིས་ཀའི་བུ་དེ་ནི་ལྔ་ལམ་
དུ་སོང་། ཆིག་བརྒྱུད་ཀྱི་གདམས་པ་འདི་བྱང་པ་རང་གི་བླ་སྨན་ཐུགས་བློས་
འཁེལ་ཤིང་ཤེས་རབ་ཆེ་བ་ཞིག་ལ་འབུལ་བས་རྫོང་སྟར་མཛོད་ཞུས་པ་བཞིན།
བསྟན་པ་དར་རྒྱས་བླ་སྨན་གྱི་བརྒྱུད་པ་དང་ཤེས་རབ་ཆེ་བ་བཅས་གཏོང་བར་
197



མཛད་པའི་སྐོར་གསུངས་འདུག །
ཀོང་སྤྲུལ་གྱི་ཤེས་བྱ་མཛོད་ཀྱི་ནང་ཁྱད་པར་ཕྱིས་སུ་བྱང་པ་ཡབ་རྣམ་རྒྱལ་
གྲགས་ བཟང༌། སྲས་ མིའི་ ཉི་ མ། ལྷ་ བཙུན་ བཀྲ་ ཤིས་ དཔལ་ བཟང༌།
བསོད་ནམས་ཡེ་ཤེས་རྒྱལ་མཚན་རྣམས་ཀྱིས་ རྒྱུད་འགྲེལ་ཁོག་འབུགས་ལྷན་
ཐབས་དུ་མ་མཛད་དེ་བྱང་ལུགས་ཞེས་པའི་སྲོལ་བཏོད་ཅེས་གསུངས་འདུག་
པས་བྱང་པ་རྣམ་རྒྱལ་གྲགས་བཟང་ནས་བསོད་ནམས་ཡེ་ཤེས་རྒྱལ་མཚན་བར་
བྱང་ལུགས་ཀྱི་ཐོག་མའི་སྲོལ་འབྱེད་མཁན་གཙོ་བོ་ཡིན་པ་དེས་གྲུབ་བོ། །
198



འབྲོང་རྩེ་ལྷ་བཙུན་རིན་ཆེན་རྒྱ་མཚོ།
འབྲོང་ རྩེ་ ལྷ་ བཙུན་ རིན་ ཆེན་ རྒྱ་ མཚོའམ་ བློ་ གྲོས་ དཔལ་ བཟང་ ནི།
བོད་ཀྱི་རྒྱལ་པོའི་གདུང་བརྒྱུད་ཡིན་ཅིང་། འཁྲུངས་ཡུལ་གཙང་གི་འབྲོང་རྩེ་
ཞེས་པ་ནས་ཡིན་སྟབས་འབྲོང་རྩེ་ལྷ་སྲས་ཞུ་སྲོལ་འདུག ཡབ་ཡུམ་ཆོ་འབྲང་
དང་། བཙས་པའི་དུས་ཚོད་སྐོར་ནམ་ཙམ་ཡིན་པ་མི་ཤེས་ཀྱང་འབྲོང་རྩེ་བེ་
བུམ་གྱི་སྐད་བཅོས་སྐབས་སུ་གདམས་པའི་བརྒྱུད་པ་གསུང་སྐབས་ཐོག་མར་གུ་
རུ། དེ་ནས་ཡེ་ཤེས་མཚོ་རྒྱལ། མྱང་ཉི་མའི་སྙིང་པོ། སྲས་མི་བསྐྱོད་རྡོ་རྗེ།
མཉམ་མེད་འདོ་པོ་རས་པ། ཆོས་རྒྱལ་རིན་ཆེན་གླིང་པ། དྲིན་ཅན་ཀུ་མ་རཱ་
ཛ། སློབ་དཔོན་ཧོར་སྟོན། ཆུ་བོ་རི་པ་བླ་མ་བསོད་ནམས། ཆོས་ཀྱི་རྗེ་
མཁས་གྲུབ་དགེ་ལེགས་དཔལ་བའི་ཞལ་སྔ་ནས། དེས་ལྷའི་བཙུན་པ་རིན་
ཆེན་རྒྱ་མཚོའམ་བློ་གྲོས་དཔལ་བཟང་པོ་བདག་ལའོ། ཞེས་གསལ་བས་་་་་
མཁས་གྲུབ་དགེ་ལེགས་དཔལ་ནི་བྱང་པ་རྣམ་རྒྱལ་གྲགས་བཟང་སྐབས་ལ་ཡིན་
པས། འབྲོང་རྩེ་ལྷ་སྲས་ཀྱང་དེ་དང་དུས་མཚུངས་པར་སྙམ། །
རྩ་བའི་ཕྱག་བཞེས་ནི་བོད་སྨན་མཁས་པ་མི་དགུའི་ནང་ཚན་སྟོང་བརྒྱུད་
དྲི་མ་མེད་པ་དང་། བྲང་ཏི་རྒྱལ་བ་བཟང་པོ་སོགས་གནང་རིགས་ཀྱི་སྨན་པ་
ཟམ་མི་ཆད་པ་བྱོན་པ་རྣམས་ཀྱི་བརྒྱུད་འཛིན་ཡིན་ཅིང་། དེའི་སྐོར་སྔོ་སྨན་
དགོས་པ་ཀུན་འབྱུང་སྐབས་སུ། སྨན་མཆོག་འདི་ཡིས་མི་སེལ་མེད། ། ཁ་
བསྒྱུར་ལྡན་པའི་སྨན་མཆོག་འདི། །དྲང་སྲོང་ཐུགས་གསང་གདམས་པ་ཡིན། །
སྟོང་བརྒྱུད་དྲི་མེད་ཆིག་བརྒྱུད་ཀྱིས། ། སྤེལ་ན་ལེའུ་རེ་རེ་བྱིན། ། ཞེས་དང༌།
199



བཅུད་ལེན་སྐབས་བྲང་ཏི་རྒྱལ་བ་བཟང་པོ་ནས་དཔལ་ལྡན་འཚོ་བྱེད་བར་གྱི་
སྨན་བརྒྱུད་ཡིན་ཚུལ་གསལ་བས་འབྲོང་རྩེ་བེ་བུམ་ཞེས་པ་ནི་སྨན་གྱི་སྦྱོར་ཚད་
ནང་ནས་ཤིན་ཏུ་ཁུངས་བཙན་པ་དང༌། དཔེ་རྒྱུན་དཀོན་པའི་གྲས་སུ་བརྩི།
འབྲོང་རྩེ་བེ་བུམ་གྱི་དཀར་ཆག་རིན་ཆེན་ཕྲེང་བ་ཞེས་པར་དཔེ་ཚན་ཁྱོན་་་་
བསྡོམས་རྣམ་གྲངས་བརྒྱད་ཅུ་གྱ་དྲུག་ཡོད། དཔེར་ན། །
ཀ་པ་ལ་མགོ་བོའི་ལྡུམ་བཅོས་ཀྱི་སྐོར། །
ཁ་པ་ལ་མིག་སྨན་གྱི་སྐོར། རྣ་བ་གསོ་བའི་སྐོར། སྣ་གསོ་བའི་སྐོར།
ལྕེ་ནད་གསོ་བའི་སྐོར། ཁ་ནད་གསོ་བའི་སྐོར། སོ་ནད་གསོ་བའི་སྐོར། །
ག་པ་ལ་གྲེ་འགག་བཅོས་པ་དང༌། ལྦ་བ་བཅོས་པའི་སྐོར། མཆུ་ནད་
བཅོས་པའི་སྐོར། སྐད་བཅོས་པའི་སྐོར། སྙིང་རླུང་སྟོད་འཚངས་ཀྱི་བཅོས་
རྣམས་སོ། ། །
ང་པ་ལ་ གློ་ནད་གསོ་བའི་སྐོར། མཁལ་ནད་གསོ་བའི་ སྐོར། རྩ་་་
འཆུས་གསོ་བ་དང་། འཁྲུ་བ་དང་སྐྱུགས་པ་གཅོད་པའི་སྐོར། རྩ་འཆུས་
བཅོས་པ། མཁྲིས་པ་ཤ་ཡའི་བཅོས། བ་ ཤ་ནག་པོའི་སྦྱོར་བ། སྐད་ཀྱི་
རིལ་བུ། གློ་དང་མཁལ་ནད་སེལ་བ། བད་ཀན་སྨུག་པོའི་བཅོས་རྣམས་
ཅ་པ་ལ་འཇམ་སྦྱོང་གི་སྐོར། རྩ་སྦྱོངས་ཀྱི་སྐོར། ཆུ་འགག་རྡེའུའི་
ནད་གསོ་བ། མཆིན་ནད་གསོ་བ། སྣེའུ་ལུག་པའི་བཅོས། ཐིག་ལེ་འཛག་
པ་བསྲུང་བ་དང་བཅས་པ་རྣམས་སོ། །
ཆ་པ་ལ་དྲེག་དང་གྲུམ་བུ་གསོ་བ། བཅུད་ལེན་དང༌། ཡང་དྲེག་གྲུམ་
གསོ་བ། དམུ་ཆུ་བཅོས་པའི་སྐོར། །
ཇ་པ་ལ་སྲིན་སྨན་གྱི་སྐོར། འབྲས་ བཅོས་དང་སྐྲན་གསོ་བའི་སྐོར།
ཁྲོ་ཆུ་རྟིང་སྐོར། སྲིད་གྱི་བསྲུང་བ་བྱ་བའི་ཚུལ། །
ཉ་པ་ལ་ཅོང་ཞིའི་གདམས་པ། བད་ཀན་རིགས་བརྒྱུད་ཀྱི་བརྟག་པ་
200



དང་བཅོས་པའི་སྐོར། ན་ལེ་ཤམ་གྱི་འཇམ་སྦྱོང་། །
ཏ་པ་ལ་གཟའ་བཅོས་ཀྱི་སྐོར་ཤིན་ཏུ་རྒྱས་པ། །
ཐ་པ་ལ་སྔོ་སྨན་དགོས་པ་ཀུན་འབྱུང༌། དྲག་པོ་བཅུ་གསུམ་སྦྱོར་བ།
རིམས་སྲུང་སྐོར། རྟ་གདམས་ལྔ་རྣམས། །
ད་པ་ལ་ཁ་འཐོར་རིན་ཆེན་ཕྲེང་བ་ཡོད། ཁ་འཐོར་གྱི་ནང་ན། གླང་
ཤུ་བཅོས་པ། ཐིག་ལེ་འཛག་གཅོད། ཨ་ གར་ བཅུ་གསུམ་དང་ལྔ་སྦྱོར།
ཆུ་སེར་དང་རྣག་རང་བརྡོལ་ཡོང་བ། གཟེར་སྟོད་འཚངས་དང་མི་ཤའི་རིལ་
བུ། རྡུལ་འབྱམས་དང་བུ་རོ་འབྱིན་པ། དམུ་ ཆུ་ སྔགས་ ཀྱིས་ བཅོས་པ།
བསེ་རུ་ཉེར་ གསུམ། འཁྲུ་སྐྱུགས་གཅོད་ པ། ཆང་གིས་མི་བཟི་བ་དང༌།
མིག་གི་མིང་ཐོག་བསལ་བ། ཡང་འཁྲུ་སྐྱུགས་གཅོད་པ། བསེ་དྲི་ཡུལ་་
འདོན། ཆུ་སེར་གྱི་ནད་བཅོས་པ། ཡང་བསེ་དྲི་འདོན་པ། གཉིད་མི་
ཡོང་བ། ས་གཡོ་སྲུང་བ། ཀ་རཉྫའི་སྦྱོར་བ། སྐྱུགས་ གཅོད་རྣམས་་་་་
ཡོད། ། །
ན་པ་ལ་གླང་ཐབས་བཅོས་པའི་སྐོར། རྒྱུ་གཟེར་གྱི་ནད་བཅས་པའི་
སྐོར། ཕོ་ལོག་བཅོས་པ་རྣམས། །
པ་པ་ལ་བདུད་རྩི་དགའ་སྟོན་གྱི་སྦྱོར་བ། དྲག་པོ་སུམ་སྦྱོར། ནག་པོ་
བུམ་བསྒྲིལ་དང་མཁྲིས་པ་རྩར་རྒྱུག་གི་སྐོར། ཆུ་སེར་སེལ་བའི་སེང་ལྡེང་སྨུག་
པོའི་སྦྱོར་བ། མགོ་བཅོས་འབྱུང་བ་བཞི་སྦྱོར་དང་ཐོད་སྦྱོར། །
ཕ་པ་ལ་འབྲུམ་པ་དཀར་ནག་སྲུང་བ་དང་བཅོས་པའི་སྐོར་ཟབ་པ། །
བ་པ་ལ་རྒྱུ་གཟེར་སྲུང་བ་དང་བཅོས་པའི་སྐོར། །
མ་པ་ལ་རིན་པོ་ཆེ་སེལ་སྲུང་ཆེན་མོ། །
ཙ་པ་ལ་འབྱུང་པོ་ཀུན་ཐུབ་རྒྱལ་པོ། སྲི་སྲུང་འཁོན་བྱང་མན་ངག་
བསམ་གཏན་ཉལ་ཆོག་འཁོར་ལོ་རྣམས། །
ཚ་པ་ལ་ཁྱི་སྨྱོན་བཅོས་པ་དང་སྲུང་བའི་སྐོར། །
201



ཛ་པ་ལ་ཁྱུང་ཁྲ། ཁྱུང་ལྔ། བདུན་པ། དགུ་པ། ཁྱུང་ ཤམ་ཁ་
བསྒྱུར་དྲུག་སྦྱོར་སོགས་བཞུགས་སོ། །
གོང་གསལ་སྨན་སྦྱོར་དེ་དག་གི་ཁྲོད་དུ་ཐར་པ་ལོ་ཙཱ་བས་དཔལ་གྷ་རུ་
པའི་ཞལ་ནས་ཐོས་པའི་རིགས་དང༌། དཔལ་ལྡན་ཕ་ཁོལ་ལམ་སློབ་དཔོན་རྟ་
དབྱངས་ཀྱི་ཡན་ལག་བརྒྱད་པའི་སྙིང་པོ་བསྡུས་པ་བཅས་ཀྱི་ཉིང་ཁུ་མི་ཉུང་བ་
བསྡུ་ལེན་མཛད་པ་ནི། ཤེས་བྱའི་མེ་ཏོག་གསོ་རིག་ཆུ་གཏེར་ལས། ། རྟ་་་
དབྱངས་འཕགས་པའི་གཞུང་ལུགས་ཀུནྡའི་ཕྲེང་། །ལེགས་བཤད་སྤེལ་ལེགས་
ཕན་བདེའི་ཟེ་འབྲུ་ཅན། །བློ་གསལ་བུང་བ་དགའ་བའི་དགའ་ཚལ་ལགས། །
ཞེས་གསུངས་པ་ལྟར་དང༌། ཞར་བྱུང་སྨན་གྱི་འབྱུང་ཁུངས་སྐོར་གསུངས་
སྐབས། མཛེ་ཚྭ་ནི། དཔལ་དེའི་མགྲོན་ཁང་ལྷུན་འགྲུབ་གླིང་གི་མཚོ་ལ་
ཡོད་ཅེས་ཕྱི་རབས་དོན་དུ་གསལ་ཁ་གཏོད་པ་དང༌། དེ་བཞིན་ནད་ཐོག་
སྐབས་གཞང་སྐྲན་ནག་པོ་ནི་གཞང་གི་ནང་དུ་འབྲུམ་པ་སྲན་མ་ཙམ་བཏོན་ཡང་
དོན། ཟུག་ཆེ་བ་གཅིག་ཡོང་བ་ཡིན། དེ་གཞང་སྐྲན་ནག་པོ་ཡིན་ཞེས་པ་དེ་
ནི། དེང་སངས་ཕྱི་ལུགས་སྨན་གཞུང་ནང“ ཀྲེ་ཁྲུང་ཨད”ཅེས་པ་བཙོག་པ་
འབབ་དཀའ་ཞིང་འབབ་དུས་ཟུག་གཟེར་ཤིན་ཏུ་ཆེ་བ། མཐར་ཟུངས་ཟད་
བཤང་འགག་གིས་དུས་མིན་འཆི་བའི་རྐྱེན་བྱེད་པ་དེ་རང་ཡིན་འདུག་པ་་་་་
བཅས། །
མདོར་ན་འབྲོང་རྩེ་བེ་བུམ་ད་ལྟ་ལྕགས་པར་དུ་བསྐྲུན་པའི་ནང་ནད་
རིགས་སྣ་ཚོགས་ལ་ཕན་པའི་སྨན་སྦྱོར་ཁྱད་དུ་འཕགས་པ་བརྗོད་ཀྱིས་མི་ལངས་
པ་ཡོད་པས་སྔར་ནས་བཟུང་འབྲོང་རྩེ་ལྷ་བཙུན་ཞེས་པའི་མཚན་སྙན་གྱི་གཟི་
བརྗིད་རྒྱ་ཁྱབ་བོད་རིགས་མང་ཚོགས་ཁྲོད་དང༌། ལྷག་པར་གཙང་ཕྱོགས་སུ་
ཉམས་པ་མེད་པར་གནས་པ་བཅས་སོ། །
202



གཏེར་སྟོན་རཏྣ་གླིང་པ།
1:
གཏེར་ སྟོན་ རཏྣ་ གླིང་ པ་ ནི།
ལྷོ་བྲག་གྲུ་ཤུལ་དུ་ཡབ་ཕྱུག་པོ་མདོ་སྡེ་
དར་ཞེས་པ་དང་། ཡུམ་སྲི་ཐར་་་་
སྨན་གཉིས་ཀྱི་སྲས་སུ་རབ་བྱུང་་་་་་
བདུན་ པའི་ཆུ་ལུག(སྤྱི་ལོ་ 1403)
ལོའི་སྟོན་ཟླ་ར་བའི་ཚེས་བཅོ་ལྔ་ཉིན་
སྐུ་འཁྲུངས། འབྲི་ཀློག་ཚེགས་མེད་
དུ་མཁྱེན། དགུང་ལོ་བཅུ་གསུམ་་
ཙམ་ནས་དག་པའི་སྣང་བ་འགའ་་༌་
ཞིག་ཤར། སྔོན་སྦྱངས་སྟོབས་ཀྱིས་
རིག་པའི་གནས་རྣམས་དང༌། །
ཆོས་ཀྱི་གསན་པའང་རྒྱ་ཆེར་མཛད།
དགུང་ལོ་ཉེར་བདུན་པ་ལ་གུ་རུ་རིན་པོ་ཆེ་ཁམས་པའི་བྱ་བྲལ་བ་དབུ་ཞྭ་
ན་བཟའ་སེར་པོ་བྱས་པ་ཞིག་ཏུ་སྤྲུལ་ནས་གཏེར་གྱི་ཁ་བྱང་དངོས་སུ་གནང་
ཞིང་བསླབ་བྱ་མཛད་པ་ལྟར་དགུང་ལོ་སུམ་ཅུ་པར་ཁྱུང་ཆེན་བྲག་ནས་གཏེར་ཁ་
དང་པོས་ཐོག་དྲངས་རིམ་པར་འབྲི་ཐང་ཀོ་རོ་བྲག ལྷོ་བྲག་གནམ་སྐས་ཅན་
སོགས་ནས་གཏེར་ཁ་ཉི་ཤུ་རྩ་ལྔ་བཞེས། མཁར་ཆུ་དཔལ་གྱི་ཕུག་རིང་ནས་
གཏེར་བཞེས་པའི་ཚེ་རྫུ་འཕྲུལ་གྱི་བཀོད་པ་ངོ་མཚར་ཅན་བསྟན་པ་སོགས་་
203



མངོན་ཤེས་དང་རྫུ་འཕྲུལ་བསམ་ལས་འདས་པ་བསྟན། ལྷག་པར་ཐུགས་
སྒྲུབ་སྨན་སྒྲུབ་སྐྱེ་བདུན་རིལ་སྒྲུབ་ཤིན་ཏུ་མང་པོ་མཛད་ཅིང༌། དེ་དག་དང་
དབང་ཁྲིད་གདམས་ངག་བསྩལ་བ་སོགས་ཀྱི་སྐབས་སུ་འཇའ་འོད་མེ་ཏོག་གི་
ཆར་སྨན་སྤོས་ཀྱི་དྲིས་ཁྱབ་པ་སོགས་ངོ་མཚར་བརྗོད་ཀྱིས་མི་ལངས། རྟེན་
འབྲེལ་རབ་དང་ཕུལ་དུ་གྱུར་པས་སྐུ་ཐོག་གསུམ་གྱི་གཏེར་སྐལ་སྐུ་ཐོག་གཅིག་ལ་
བཏོན་པས་ཞིག་པོ་གླིང་པ། འགྲོ་འདུལ་གླིང་པ། རཏྣ་གླིང་པ་ཞེས་མཚན་
གསུམ་དུ་གྲགས། གངས་ཏི་སེ་ནས་ཁམས་རྒྱལ་མོ་རོང་གི་བར་གྱི་འགྲོ་བ་
དཔག་ཏུ་མེད་པ་སྨིན་གྲོལ་ལ་བཀོད། ཐུགས་སྲས་ཀྱི་སྙིང་པོ་བུ་སོགས་སྲས་
བརྒྱུད་དང་སློབ་བརྒྱུད་བཟང་ལ་གྲངས་མང་བ་ད་ལྟའི་བར་དུ་བྱོན། དེ་ལྟ་
བུའི་མཛད་པ་མཐར་ཕྱིན་ནས་དགུང་ལོ་བདུན་ཅུ་དོན་དྲུག་པ་ལ་སྐུ་་་་་་་
གཤེགས། །
སྡེ་སྲིད་སངས་རྒྱས་རྒྱ་མཚོས་མཛད་པའི་ཁོག་འབུགས་དྲང་སྲོང་དགྱེས་
པའི་དགའ་སྟོན་(ཤོག་གྲངས་ ༡༠༢ བ་༡)ནང་རཏྣ་གླིང་པས་ཀོང་པོ་གསང་བ་
ཡང་མཛོད་ནས་སྤྱན་དྲངས་པ་སྨན་སྒྲུབ་གསང་བ་ཡོངས་རྫོགས་ཞེས་གསལ་
བས། གོང་གསལ་ཐུགས་སྒྲུབ་སྨན་སྒྲུབ་སྐྱེ་བདུན་རིལ་སྒྲུབ་ཅེས་པ་དང་དོན་
གཅིག་ཡིན་མིན་དཔྱད་པ་གནང་རྒྱུ་བཅས་སོ། །
204



སྟག་ཚང་ལོ་ཙཱ་བ་ཤེས་རབ་རིན་ཆེན།
བཀས་བ
ཀྱི གས་ནས་
སྟག་ཚང་ལོ་ཙཱ་བ་ཤེས་རབ་རིན་
ཆེན་) ནི། རབ་བྱུང་བདུན་པའི་ཤིང་
བྱ(སྤྱི་ལོ་1405)ལོར་འཁྲུངས། རྣམ་
ཐར་ཞིབ་པ་མ་མཇལ། མཁས་མཆོག་
འདི་ཉིད་མཁྱེན་པ་ཕ་མཐར་རྒྱས་ཞིང་
ཀུན་གྱིས་ཚད་མར་འཛིན་པས་དུ་ཀུ་་་
ལའི་ གོས་ བཟང༌ དུམ་ བུ་ གསུམ་ པར།
རིག་པའི་ གནས་ ཐམས་ ཅད་ལ་འཁྲུལ་་
པ་ པའི་དྲི་མ་ཙམ་ཡང་སྤངས་པ་སྟག་ཚང་
ལོ་ཙཱ་བ་ཞེས་ཚད་མཐོའི་གདེང་འཇོག་གནང་།
སྨན་དཔྱད་སྐོར་ལ་གསོ་དཔྱད་བྱུང་ཚུལ་གྱི་ལོ་རྒྱུས་སྨན་གྱི་སྤྱི་དོན་དང་
བཅས་པ་མཁས་པའི་ཡིད་འཕྲོག་ཅེས་ པ་དང་། སྨན་གྱི་ལག་ལེན་གཅེས་་
བསྡུས་ལེའུ་བཅུ་པ་རེག་པས་ནད་སེལ། གསོ་རིག་མིང་ཚིག་འགའ་ཞིག་དོན་
གྱི་བཞིན་རས་སྟོན་པའི་མེ་ལོང་། རིག་གནས་ཀུན་ཤེས་སོགས་བརྩམས་ནས་
བོད་ཀྱི་གསོ་རིག་ལ་མཛད་རྗེས་ཧ་ཅང་ཆེ་བ་དང༌། རྒྱུད་བཞི་བསྟན་བཅོས་
ཀྱི་ཁུངས་སུ་བཞེད་མཁན་གྱི་གྲས་ཡིན། །
དེའི་སྐོར་རིག་གནས་ཀུན་ཤེས་ལས། ཁྱད་པར་ཡན་ལག་བརྒྱད་པ་
ཆེན་པོ་སོགས། །སྨན་དཔྱད་མཁས་པ་དགའ་བྱེད་བཞི་ཙམ་མཛད། དེ་ཡི་
205



ནང་ནས་ཡན་ལག་བརྒྱད་པ་ཡི། །སྙིང་པོ་བསྡུས་པ་ཞེས་བྱ་འདི་མཛད་ནས། །
ཁ་ཆེ་ཟླ་དགའ་ལ་བཤད་དེ་ཡིས་ཀྱང་། ། ཟླ་ཟེར་ཞེས་བྱའི་རྒྱ་ཆེའི་འགྲེལ་པ་
མཛད། །དེ་ནས་ལེགས་བརྒྱུད་ལོ་ཆེན་སྐྱེས་བུ་མཆོག །རིན་ཆེན་བཟང་པོས་
བསྒྱུར་བཤད་གཏན་ལ་ཕབ། ། མཁས་པ་དུ་མར་འཕེལ་ནས་བོད་ཡུལ་དུ། །
གཡུ་ ཐོག་ སོགས་ ཀྱིས་ རྒྱུད་ བཞིར་ གྲགས་ པ་ སྤེལ། ། ཞེས་ གསུངས་ པ་ དང་།
ཡང་གསོ་དཔྱད་ཉེར་མཁོ་གཅེས་བསྡུས་ཞེས་བྱ་བ་གསར་དུ་བྱོན་པ་སྟག་ཚང་ལོ་
ཙཱ་བའི་ལེགས་བཤད་ཤེས་རབ་ཆོས་འབྱོར་གྱི་ཉམས་ལེན་ཞེས་བྱ་བར། (ཤོག་
གྲངས་༢ ན་༥）འདི་དག་ལེགས་པར་ཤེས་ནས་བསྡུས་པ་ཡི། །བོད་སྨན་མཁས་
པས་སྦྱར་བའི་རྒྱུད་བཞི་དང༌། །གསོ་དཔྱད་ཕན་པ་ཞེས་བྱའི་མདོ་དང་ནི། །
གཅེས་གྲུབ་ལ་སོགས་ལག་ལེན་མང་མཐོང་ཞིང་། །ཀུན་ཀྱང་རྩ་བར་གཏུགས་
ནས་ལེགས་བརྟགས་ཏེ། ། ཞེས་རྒྱུད་བཞི་ནི་བོད་སྨན་མཁས་པས་སྦྱར་བར་
བཞེད་འདུག་། །
མཆན་འགྲེལ། །
སྟག་ཚང་ལོ་ཙཱ་བ་ཤེས་རབ་རིན་ཆེན་གྱི་འཁྲུངས་ཡུལ་ཡར་འབྲོག་སྟག་ལུང་བརྒྱུད་དུ་
ཡིན་ཅིང་། ཡར་འབྲོག་སྟག་ལུང་ས་སྐྱའི་དགོན་ལག་ཐར་གླིང་ཆོས་སྡེ་ཞེས་པ་སྟག་
ཚང་ལོ་ཙཱ་བས་ཕྱག་བཏབ་པར་མ་ཟད་བཞུགས་གནས་གཙོ་བོའང་ཡིན། དེ་དུས་
དགོན་པ་དེར་བླ་ཁག་བཞིའི་བླ་བྲང་དང་། དགེ་འདུན་སྟོང་ཕྲག་གཅིག་ཙམ་ཡོད་
པའི་སྐོར་དགོན་དེའི་བཅའ་ཡིག་དང༌། སྤྲོད་དེབ་ནང་གསལ་ཞིང་། དེ་གར་སྟག་
ཚང་སྒྲུབ་ཕུག་ཅེས་པ་ཡོད་ཚུལ་ཐོས་བྱུང་བས་དཔྱད་ཞིབ་ཡོད་པ་ཞུ། །
206



དཔའ་བོ་གཙུག་ལག་ཕྲེང་བ།
དཔའ་བོ་གཙུག་ལག་ཕྲེང་བ་ནི། རབ་བྱུང་བརྒྱུད་པའི་ཤིང་བྱི (སྤྱི་ལོ་
1504)ལོ་ལ་འཁྲུངས། མཚུར་ཕུ་བཀའ་བརྒྱུད་ཀྱི་གྲུབ་མཐའ་འཛིན་མཁན་
དང་། རིག་གནས་ཀུན་ལ་མཁྱེན་པ་རབ་ཏུ་རྒྱས་པས་བོད་གངས་ཅན་ལྗོངས་
སུ་སྙན་གྲགས་ཤིན་ཏུ་ཆེ། བརྩམས་ཆོས་སྐོར་ཆོས་འབྱུང་མཁས་པའི་དགའ་
སྟོན་ཞེས་པ་དང་། སྨན་རྩིས་སྐོར་ལ། སྨན་དཔྱད་ཟིན་བྲིས་སྙིང་པོ་བསྡུས་
པ་དང༌། རྡོ་ཞུན་གསལ་སྒྲོན། རྩིས་གཞུང་རིན་ཆེན་གཏེར་མཛོད་སོགས་
ཡོད། ལྷག་པར་ཆོས་འབྱུང་མཁས་པའི་དགའ་སྟོན་གྱི་ནང་རིག་གནས་ལྔའི་
རྣམ་བཤད་ཀྱི་གསོ་རིག་སྐོར་གསུངས་སྐབས། འདི་ཉིད་མཆོག་གི་སྤྲུལ་སྐུ་
དངོས་ཡིན་ཞིང་། ཁོང་རང་གི་བཞུགས་གནས་དེའི་ཤར་ན་སྤང་རི་སྔོ་སྨན་
མང་ པོ་སྐྱེ་བ་སྤོས་ངད་ལྡན་དང་འདྲ་ བ་ དང༌། ལྷོ་ན་སྔོ་སྨན་ཚ་བ་སྐྱེས།
བྱང་ན་གངས་རི་དང་བསིལ་སྨན་སྐྱེ་བ། ནུབ་ན་ནགས་ཚལ་སོགས་ཆ་མཐུན་
ཡོད་ པས་ ཁོང་རང་གི་བཞུགས་ གནས་དེ་སྨན་ གྱི་ གྲོང་ཁྱེར་ལྟ་ན་སྡུག་དང་།
ཐུགས་ཆོས་དབྱིངས་ སངས་རྒྱས་སྨན་གྱི་བླ་དང་། ཀུན་རྟོག་སྣ་ཚོགས་པ་་
རྣམས་འཁོར་སྡེ་བཞི་དང༌། རྩོམ་འདོད་ཀྱི་རྟོག་པ་དྲང་སྲོང་ཡིད་ལས་སྐྱེས་
དང་། རིག་པའི་ངོ་བོ་དྲང་སྲོང་རིག་པའི་ཡེ་ཤེས་སུ་མཛད་ནས་རྒྱུད་བཞི་
བཤད་དོ་ཞེས་རྗེ་འཕྲིན་ལས་ཞབས་ ཀྱིས་གསུངས་ལ། ཐུན་མོང་གི་སྣང་བ་
དེ་ཉིད་ལ་སྣང་བ་དག་པའི་གདུལ་བྱའི་ངོར་གླེང་གཞི་ཇི་ལྟར་བཤད་པ་ལྟར་
སྣང་བ་ཡང་མི་འགལ་ལོ་ཞེས་བདག་སེམས་སོ། །
207



ཡང་གསུངས་པར། འོ་ན་གླེང་གཞི་བཀའ་ལྟར་བཅོས་པས་ནོངས་སོ་
ཞེ་ན། སངས་རྒྱས་ཀྱི་མཐུས་བྱིན་གྱིས་བརླབས་ཏེ་སྤྲུལ་པའི་སྐུ་དེའི་ཐུགས་ལ་
རང་བྱུང་དུ་ཤར་བ་ཡིན་པས་ཆེས་ངོ་མཚར་ཏོ། ཁ་ཅིག་སངས་རྒྱས་སྨན་བླ་
ཉིད་ཀྱི་བཀར་འདོད་པ་དང་། རི་རབ་ཀྱི་རྩེར་རྣམ་སྣང་དུ་སྤྲུལ་ནས་རྣམ་
འབྱོར་རྒྱུད་གསུངས་པ་ལྟར་ཤཱཀྱའི་དབང་པོ་ཉིད་ཀྱི་སྤྲུལ་བཤད་དུ་འདོད་པ་
དང་། གཏེར་མར་འདོད་དང་། རྒྱུད་བཞི་ཆུང་ངུ་ཞིག་ཡོད་ལ་འདིས་རྒྱས་
པར་མཛད་པར་འདོད་པ་སོགས་མང་ནའང་མཛད་པོ་དེ་སྤྲུལ་པའི་སྐུར་འབྲས་
བུའི་རྟགས་ཀྱིས་ངེས་ལ། རེག་པ་རྩ་དང་མཐོང་བའི་ཆུ་ལ་བརྟག་པ་ནི་གཞུང་
གཞན་ན་མེད་པས་འཛམ་གླིང་ན་སྨན་དཔྱད་ཀྱི་གཞུང་ལ་རྒྱུད་བཞི་ལས་མཆོག་
ཏུ་གྱུར་པ་མི་སྲིད་པ་འདུག་ཅིང་། ཁྱད་པར་བོད་ཀྱི་ཡུལ་དུས་དང་འཚམས་
པ་འདིའི་བཀའ་དྲིན་གཞལ་དུ་མེད་པས་སངས་རྒྱས་ཀྱི་བཀའ་བཞིན་དུ་སྤྱི་བོར་
བླང་ངོ༌། །ཞེས་རྒྱུད་བཞི་གཡུ་ཐོག་གསར་མས་མཛད་པར་བཞེད་དོ། །རབ་
བྱུང་དགུ་པའི་མེ་སྟག(སྤྱི་ལོ་1566）སྟེ་དགུང་ལོ་དྲུག་ཅུ་རེ་གསུམ་ལ་སྐུ་་་
གཤེགས་སོ། །
མཆན་འགྲེལ།
1)རྗེ་འཕྲིན་ལས་ཞབས་ཞེས་པ། དཔལ་སྒང་ལོ་ཙཱ་བའི་མཚན་ཡིན།
208



དཔོན་ཆེན་བསོད་ནམས་རིན་ཆེན།
དཔོན་ཆེན་བསོད་ནམས་རིན་ཆེན་ནམ། མཚན་གཞན་དཔོན་ཁམས་
པར་གྲགས་པ་ནི། ཟུར་མཁར་བའི་ཐོག་མའི་སྐུ་བརྒྱུད་ཡིན། དེ་ཡང་ཟུར་
མཁར་མཉམ་ཉིད་རྡོ་རྗེའི་རྣམ་པར་ཐར་པ་འགོག་པ་མེད་པའི་ཡི་གེའི་གཏམ་
ཆེན་པོ་ཞེས་པ་ལས། གདོང་དམར་བོད་ཀྱི་ཡུལ་འདིར་ཆོས་ཀྱི་རྒྱལ་པོ་ལྷ་ལས་
བབས་པའི་གདུང་འཛིན་པ་མང་ཞིག་བྱུང་བའི་ནང་ནས། དཔལ་ལྡན་ལྷ་རྗེ་
དཀར་པོས་དམ་པའི་ཆོས་ལ་དབང་འབྱོར་བའི་རིགས་དང་རུས་དང་། ཆོ་
འབྲང་རྣམས་ཀྱིས་ཡང་དག་པར་འབྱོར་པ་རྒྱ་མ་རིན་ཆེན་སྒང་བ་ཞེས་གྲགས་པ་
དེ་ལས། བར་སྐབས་ཤིག་ཏུ་དེའི་སྲས་དམ་པ་ལྷ་དང་མིའི་ཆོས་ལུགས་མ་ལུས་
པོ་བྱང་ཞིང་ཆུབ་པ་ཞིག་གིས་ཤར་ཕྱོགས་དྭགས་པོ་ལས། སྨད་ཀྱི་ཆ་རི་བོ་
ཤནྟིའི་ཉེ་འདབས། ཆུ་བོ་གསེར་ལྡན་གྱི་འགྲམ། རྒྱ་ཧོར་གྱི་ལུང་བཟང་པོ་
ལན་མང་དུ་ཐོན་པའི་ཡུལ་དབྲོང་ཀ་ཞེས་པའི་སར་ཕྱག་ཕེབས་པ་ལས། རིམ་
པས་སྡེ་ཆེན་པོར་གྱུར་པ་ལ་བང་རིམ་པ་ཞེས་ནོར་འཛིན་སྐྱོང་བ་གཅིག་པུ་བར་
གྱུར། ཆོས་དང་མཐུན་པའི་ཁྲིམས་ལུགས་བཟང་པོས་སྐྱེ་བོ་ཐམས་ཅད་དགེ་
བ་བཅུའི་ལས་ལ་བཀོད་པས་རྫོགས་ལྡན་གཉིས་པ་ལྟར་སྤྱོད་པ་ལ་ཅི་ཡང་ངལ་
བ་མེད་པ་ཞིག་ལས། དུས་རིང་ཞིག་ན་སྐུ་མཆེད་སོ་སོར་མཛད་པའི་འབྲིང་
པོའི་བརྒྱུད་ལ་བསོད་ནམས་རིན་ཆེན་ཞེས་མཚན་གཞན་དཔོན་ཁམས་པར་
གྲགས་པ་ཞིག་བྱུང་བ་དེས། ལ་བར་ལུང་གསུམ་ག་མངའ་དབང་དུ་མཛད།
ལུགས་གཉིས་ཀར་གཞན་གྱི་དྲིང་མི་འཇོག ཁྱད་པར་དུ་འདི་ཁམས་སུ་བྱོན་
209



ཏེ་ཟང་ཟིང་གི་ནོར་མང་པོས་བང་མཛོད་ཡོངས་སུ་བཀང་། ཐ་ན་རྒུན་འབྲུམ་
གྱི་ས་བོན་བསྣམས་ཏེ་རང་གི་གཞིས་གཡུ་ཞོལ་སྤང་གསུམ་གྱི་ལྡུམ་རར་བཏབ་
པས་འདོད་པ་འཇོ་བའི་འབྲས་བུ་དུས་སུ་སྨིན། །
དེ་ལས་རིམ་གྱིས་འཕེལ་ཏེ་དྭགས་ཀོང་ཕལ་ཆེར་ལ་ཁྱབ་པ་ད་ལྟ་མངོན་
སུམ་པ་འདི་ཙམ་གྱིས་ཀྱང་དྲིན་དུ་ཆེ་བ་ཡིན་ལ། ཡང་ཡུལ་དབུས་ཀྱི་ཇོ་བོ་
ཤཱཀྱ་མུ་ནེ་མཇལ་དུ་བྱོན། དེའི་དངོས་གྲུབ་ཏུ་ཆོས་ཀྱི་རྒྱལ་པོ་སྲོང་བཙན་སྒམ་
པོའི་མགུལ་གཡུ་བར་པ་རྒྱལ་མོ་འོད་འབར་ཞེས་བྱ་བ་ཡིད་བཞིན་གྱི་ནོར་བུ་
རིན་པོ་ཆེ་རིན་ཐང་མེད་པ་དེ་ཉིད་དཀའ་ཚེགས་ཅི་ཡང་མེད་པར་ལོན། ཞར་
ལ་དགེ་སློང་ཚལ་པའི་དྲུང་དུ་ཐེག་པ་ཆེ་ཆུང་གི་ཆོས་མང་དུ་གསན། བྱེ་བྲག་
ཏུ་གསོ་བ་རིག་པའི་གཞུང་མན་ངག་དང་བཅས་པ་རྫོགས་པར་ནོས། སླར་
ཡང་རང་གི་ཁབ་ཏུ་སྲིད་སྐྱོང་ཞིང་འདུལ་བར་འོས་པའི་སྐྱེ་བོ་རྣམས་ལའང་ཆོས་
ཀྱི་སྦྱིན་པས་མགུ་བར་མཛད་པ་སྟེ་འདི་ནི་རྒྱལ་དབང་ཀརྨ་པ་རང་བྱུང་རྡོ་རྗེ་
དང་དུས་མཚུངས་པ་ལས་གསུང་གི་གསང་བ་བསམ་གྱིས་མི་ཁྱབ་པའང་གསན་
A
དེ་ལ་སྲས་གསུམ་བྱུང་བ་ལས་ཆེ་བའི་མཚན་དགེ་སློང་དབོན་གྲགས་པ་
ཞེས་པ་སྟེ་འདིས་རྒྱལ་བ་དཀོན་མཆོག་ཡན་ལག་གི་རྣམ་པར་འཕྲུལ་བ་དཔལ་
མཁའ་སྤྱོད་དབང་པོའི་ཞབས་ལ་གཏུགས། དམ་པའི་ཆོས་ཁོ་ན་ཉིད་ཉམས་
སུ་བསྟར། དེས་ཀྱང་སྐུ་སྐྱེ་བ་ཕྱི་མར་བླ་མར་འགྱུར་བ་དགོངས་ནས་ཐུགས་ལ་
བཏགས། དེ་དང་མཐུན་པར་རྗེ་ཆོས་དཔལ་ཡེ་ཤེས་འཁྲུངས་མ་ཐག་ཏུ་སྐུའི་
སྐྱེ་བར་ངོས་བཟུང་། ཆོས་ཕྱོགས་ནས་གསན་སྦྱོང་གི་སློབ་དཔོན་གྱིས་སྐུ་ཚེའི་
བར་ཆད་སེལ་ཐབས་ཀྱི་སྲུང་འཁོར་ཚེ་སྒྲུབ། འཇིག་རྟེན་ཕྱོགས་ནས་ཕྱི་ནང་
བར་གསུམ་གྱི་འཚོ་ཚིས་ལེགས་སྤེལ་ཉེས་སྤོང་ཀོང་རོང་རལ་གསུམ་གྱི་ཞྭ་དམར་
ནག་གཉིས་ཀའི་གཙུག་ལག་ཁང་གསར་བཞེངས་ཞིག་གསོས། འཁྲུག་པ་་་
བསྡུམ་པ་སོགས་ཞལ་ཏ་ཇི་ལྟ་བ་བཞིན་དུ་སྒྲུབ་པ་སྐུ་ཚབ་ཏུ་འོས་པའི་བྱ་བ་
210



གཞན་ཡང་སྨན་དུ་བྱུང་བར་མཛད་པ་ཡིན་ཏེ། དེ་ལྟར་ཡང་རྗེ་མཁའ་སྤྱོད་
དབང་པོའི་རྣམ་ཐར་སྤྱན་སྔ་རིན་པོ་ཆེ་ནས་མཛད་པར་དགེ་སློང་དབོན་གྲགས་
པ་འདི་ནི་ལུགས་གཉིས་པར་ཞབས་ཏོག་ཕུལ་དུ་ཕྱིན་པར་སྣང་ངོ་ཞེས་བཀོད་
པས་ཀྱང་ཤེས་སོ། །
ཡང་འཁོད་དོན། སྐུ་འབྲིང་བ་རྒྱལ་སྲས་ཚངས་པ་ཞེས་པ་སྟེ་དེས་་་་
དབུས་གཙང་དུ་གསན་སྦྱོང་ ཐོས་བསམ་གྱི་མཐའ་གཅོད་དུ་བྱོན། ཀུན་་་་་
མཁྱེན་བཀྲ་ཤིས་རྣམ་རྒྱལ་དང་ཞང་དབོན་མཉམ་དུ་ཆོས་ཀྱི་རྗེ་རོང་སྟོན་ཆེན་
པོའི་ཞབས་ལ་གཏུགས། རིག་པའི་གནས་དུ་མ་ལ་མཁྱེན་པ་རྒྱས། སོ་སོར་
ཐར་པའི་ཁྲིམས་དང་འགལ་བའི་ལྟུང་བ་ནི་འགའ་ཙམ་ཡང་མི་མངའ། གལ་
ཏེ་བྱུང་སྲིད་ཀྱང་དེ་མ་ཐག་ཏུ་མི་འཆབ་པར་ཕྱིར་བཅོས་ཀྱི་ཆོ་གས་ལྟུང་བ་ཞིག་
ཏུ་མི་འཇོག བླ་མར་འོས་པའི་བྱ་བ་ཐམས་ཅད་ངང་གིས་སྒྲུབ་པ་ཞིག་ལས།
རང་ཉིད་ཀྱིས་གདུལ་བར་བྱ་བའི་སྐྱེ་བོ་མདོ་ཁམས་སུ་ཡོད་པར་དགོངས་ནས་བླ་
མའི་བཀའ་བཞིན་དུ་ནཱ་ལེནྡྲའི་གཙུག་ལག་ཁང་གི་མཆོད་རྫས་སྒྲུབ་པ་ལ་བསྙད་
དེ་དཔོན་སློབ་ཤིན་ཏུ་མང་པོ་དང་བཅས་ཏེ་བྱོན། ལིང་ཆུ་མཁར་ཡན་གྱི་ལྷ་
མིའི་སྡེ་མཐའ་དག་གིས་བསྟེན་ཅིང་བཀུར། དད་ཅིང་གུས་པ་ཆེན་པོས་་་་
བཏུད། ཟང་ཟིང་གི་དངོས་པོ་མ་ཚང་བ་མེད་པས་ཕུ་དུད་དུ་བྱས། དེ་འདྲ་
བའི་མོད་ལ་མཛོ་གཡག་རྟ་དྲེལ་བརྒྱ་ཕྲག་གསུམ་ཁལ་དང་བཅས་པ་བླ་མའི་དྲུང་
དུ་འབུལ་བར་བརྫངས། ཕལ་ཆེ་བ་འདམ་བུའི་ཚལ་དུ་ཐོན་པས་ད་ལྟའང་
གཟིམས་ཁང་འོག་རྣམས་སུ་རྒྱ་ཧོར་གྱི་མཆོད་རྫས་མང་རབ་བྱུང་བ་ནི་དེ་འདྲ་
བ་ཡིན་ཞེས་དཔལ་ལྡན་བླ་མ་ཕྱོགས་ལས་རྣམ་རྒྱལ་གྱི་ཞལ་སྔ་ནས་ཀྱི་གསུང་དྲི་
མ་མེད་པ་ལས་ཐོས་པའི་སྐོར་དང་། སྐུ་གཞོན་པ་བླ་མ་རིག་འཛིན་ཕུན་་་་
ཚོགས་པ་སྟེ་འདི་ཐོག་མ་ནས་རྫོགས་ཆེན་པའི་བླ་མ་ ཀ་ཕུ་བ་ཡོན་ཏན་ཕུན་
ཚོགས་ལ་རྫོགས་པ་ཆེན་པོའི་ཆོས་སྐོར་མ་ལུས་པ་གསན། ཆོས་དེ་དག་གི་
211



དགོངས་པ་ཕྱིན་ཅི་མ་ལོག་པ་ཉམས་སུ་ལེན་པ་ལ་སྤོབས་པ་རྙེད། སྤྲོས་པ་
ཐམས་ཅད་དང་བྲལ་བའི་མཉམ་པར་བཞག་པ་ལས་དུས་སྐད་ཅིག་ཀྱང་མི་་
གཡེལ། རྣམ་པར་གཡེང་བ་འདུ་འཛི་ལས་རྒྱབ་ཀྱིས་ཕྱོགས་པའི་དབེན་པ་ལ་
གཅིག་ཏུ་གཞོལ་ཡང་། ཐུ་བོ་གཉིས་ཀ་རབ་ཏུ་བྱུང་བ་དགེ་སློང་གི་རྟེན་ཅན་
ཡིན་པས་སྲིད་མི་འཛིན་པའི་ཐབས་དང་རང་དབང་མ་རྙེད། དེའི་ཚེ་སླར་
ཡང་ཀུན་མཁྱེན་བཀྲ་ཤིས་རྣམ་རྒྱལ་གྱི་ལྕམ་མོ་ཞིག་ཁབ་ཏུ་བཞེས། འཁོར་
བའི་ཆོས་ཐམས་ཅད་སྒྱུ་མ་ལྟ་བུའི་སྒོ་ནས་སྲིད་བསྐྱངས། །
དེ་ལ་སྲས་ཨ་བོ་ཆོས་རྗེ། དྭགས་པོ་པཎ་ཆེན། དབོན་རྗེ་བཙུན་ཏེ་
གསུམ་བྱུང་། (ཨ་བོ་ཆོས་རྗེའི་རྣམ་ཐར་ཟུར་དུ་ཡོད) སྐུ་འབྲིང་བ་དྭགས་པོ་
པཎ་ཆེན་མཚན་དངོས་དོན་གྲུབ་རྒྱལ་མཚན་དཔལ་བཟང་པོ་ནི་སྐུ་གཞོན་ནུ་
ནས་རབ་ཏུ་བྱུང་སྟེ་དབུས་གཙང་གི་མཚམས། འབྲས་ཡུལ་སྐྱེད་མོས་ཚལ་དུ་
སྡེ་སྣོད་མཐའ་དག་གི་ཚིག་དོན་ལ་རང་བྱན་ཆུད་པར་མཛད། ཐུན་མོང་གི་
རིག་གནས་རྣམས་ཀྱང་རྩོལ་མེད་དུ་མཁྱེན་ཅིང་སླར་དཔྱིས་ཕྱིན་པར་མཛད་
པས་འགའ་ཞིག་ཚར་གཅོད་པ་དང་། འགའ་ཞིག་རྗེས་སུ་འཛིན་པ་དང༌།
རང་ཉིད་ཀུན་ཤེས་པའི་བྱ་བ་མཐའ་དག་ཐུགས་སུ་ཆུད་པས་པཎྜི་ཏ་ཆེན་པོར་
གྱུར། དེའི་མཐུས་ཕྱི་རོལ་གྱི་ཆོས་ ཐམས་ ཅད་ཀྱི་སྒྲོ་འདོགས་རྩ་ལག་དང་་
བཅས་པ་ཡོངས་སུ་ཆོད་ནས་ཤེས་བྱ་ནང་གི་དེ་བཞིན་ཉིད་མངོན་དུ་གྱུར་པས་
གྲུབ་པའི་རིང་ལུགས་པ་ཀུན་གྱི་གཙུག་གི་ནོར་བུ་གཅིག་པུ་བར་གྱུར། སྡོམ་པ་
གསུམ་ལས་འདའ་བའི་ལྟུང་བ་ནི་བག་ཙམ་ཡང་མི་མངའ་བས་བཅས་པ་དང་
རང་བཞིན་གྱི་ཁ་ན་མ་ཐོ་བ་མེད་པ་སྟེ་དེ་ལྟར་མཁས་བཙུན་བཟང་གསུམ་གྱི་
སྙན་གྲགས་ཀྱི་དྲིལ་ཆེན་པོས་ནོར་འཛིན་ཡུག་ཅིག་ཏུ་ཁྱབ། མངའ་རིས་་་
གྲངས་མེད་པ་ལ་དབང་འབྱོར་བ་ས་སྐྱོང་དོན་ཡོད་རྡོ་རྗེས་བསྟེན་ཅིང་གུས་པས་
བཏུད། ཇི་ལྟར་བཞེད་པའི་ཆོས་ཀྱི་བཀའ་དྲིན་དུ་བསྩལ། ཉི་མ་གཙང་
ཕྱོགས་ཀྱི་རྒྱལ་ཁམས་ཐམས་ཅད་དགེ་ལེགས་ཀྱི་མཚན་མས་ཤིས་པར་མཛད།
212



དེའི་མོད་ལ་ལྷ་རིགས་དྲི་མ་མེད་པ་ལས་འཁྲུངས་པའི་རྒྱལ་བུ་གྲགས་པ་མཐའ་
ཡས་པས་སྤྱན་དྲངས། གུས་པས་བསྙེན་ཅིང་བཀུར་བའི་བསྟི་སྟང་གིས་ཉེ་
བར་ མཆོད་ དེ་ གཡའ་ བཟང་ གི་ སྡེ་ ཆེན་ པོའི་ མཁན་ པོར་ མངའ་ གསོལ།
སྐབས་སྐབས་སུ་ཧ་ལ་སྒང་དུ་བྱོན། དེས་ཀྱང་ཡུན་རིང་དུ་བསྟེན། ཉེ་་་
ལོགས་ཤིག་ཏུ་དགའ་ཚལ་ཞེས་པའི་བཤད་གྲྭ་ཆེན་མོ་བཙུགས། མདོ་སྔགས་
རབ་འབྱམས་སུ་སྨྲ་བའི་དགེ་བའི་བཤེས་གཉེན་ཀྱང་ཇི་སྙེད་ཅིག་བསྐྲུན་པ་་
སོགས་ནས་མཐར་ཉིད་ཀྱི་སློབ་མ་བསྟན་པ་ཡོངས་རྫོགས་ཀྱི་བཤེས་གཉེན་་་
འགའ་ ཞིག་ འཆད་ ཉན་ པར་ བསྐོས་ ནས་ ཞིང་ ཁམས་ གཞན་ དུ་ གཤེགས།
དངོས་ སློབ་ གྲས་ སུ་ པན་ཆེན་ ཕྱོགས་ལས་རྣམ་རྒྱལ། གཡའ་བཟང་གུ་ཤི།
གྲུམ་པ་མཁན་པོ། གྲུབ་ཐོབ་སངས་རྒྱས་བསམ་གྲུབ། དྭགས་པོ་གསུང་རབ་
མང་ཐོས། མཁས་པའི་དབང་པོ་སོགས་མང་པོ་བྱུང༌། །
སྐུ་གཞོན་པ་དབོན་རྗེ་བཙུན་གྱིས་རྐྱེན་ཡུལ་གྱི་ནོར་འཛིན་སྐྱོང་བའི་སྲས་
མོ་ཞིག་ཁབ་ཏུ་བཞེས་ཤིང་། སྐྱེ་རྒུ་མཐའ་དག་ལ་བུ་གཅིག་པའི་མ་ལྟར་བརྩེ་
ཞིང་ལུགས་ཀྱི་བསྟན་བཅོས་དང་། བཟོ་དང་གསོ་བ་རིག་པ་མཐར་ཕྱིན་པས་
རང་གཞན་གྱི་འདོད་པ་ཡོངས་སུ་རྫོགས་པར་མཛད། དབོན་རྗེ་བཙུན་ལ་
སྲས་གཉིས་ཡོད་པའི་ཆེ་བ་ནང་སོ་ཀུན་ཏུ་བཟང་པོ་ཞེས་རང་བཞིན་བཟང་
ཞིང་། དབང་ པོ་ དུལ་ བ། མིའི་ ཆོས་ ལུགས་ ལེགས་ པར་ བྱུང་ བ་ ལས།
སྲས་གཉིས་པ་འཕོངས་དང་། སྦེ་ག མཆོངས་དང་གླུ་གཞས། ཆོ་ལོ་རྒྱུན་
པོ་སོགས་ལ་ནང་བྱན་ཆུད་པས་མཚན་ཡང་ནང་སོ་ཕག་རྒོད་ཁྱུང་གི་རྒྱལ་པོ་
ཞེས་གྲགས་པ་གཉིས་གསོ་དཔྱད་ཐད་ལ་གོང་མའི་ཕྱག་བཞེས་པའི་རྣམ་ཐར་
མེད་པ་བཅས་ཟུར་མཁར་བའི་སྐུ་བརྒྱུད་རིམ་བྱོན་གྱི་ལོ་རྒྱུས་འདི་ལྟར་ཡིན། །
སྡེ་སྲིད་སངས་རྒྱས་རྒྱ་མཚོས་བརྩམས་པའི་གསེར་གདུང་དཀར་ཆག་་་
(ཤོག་གྲངས་༢༣༡ན་༣) ཏུ་ཟུར་ལུགས་སུ་གྱེས་པའི་ཐོག་མ་དབང་ཕྱུག་གྲགས་
(ཚལ་པ་དགེ་སློང)རིག་འཛིན་ཕུན་ཚོགས་བཟང་པོ། (ཟུར་མཁར་མཉམ་ཉིད་
213



རྡོ་རྗེའི་ཡབ་ཀྱི་ཡབ་མཚན》ཟུར་མཁར་མཉམ་ཉིད་རྡོ་རྗེ། འཆི་གསོས་སྨན་
པ་ཚེ་འབུམ། མཁས་དབང་བྱར་པོ་པཎ་ཆེན། གླིང་སྟོད་ཆོས་རྗེ་བློ་རྒྱམ་པ།
བྱང་ངོས་ནང་སོ་དར་རྒྱས་ཞེས་འཁོད་པར་གཞིགས་ན་ཟུར་མཁར་བློ་གྲོས་རྒྱལ་
པོས་མཛད་པའི་ཟུར་མཁར་མཉམ་ཉིད་རྡོ་རྗེའི་རྣམ་པར་ཐར་པ་འགོག་པ་མེད་
པའི་ཡི་གེའི་གཏམ་ཆེན་པོ་ཞེས་པར་དགེ་སློང་ཚལ་པ་ཟུར་ལུགས་སྨན་དཔྱད་ཀྱི་
སློབ་དཔོན་ཐོག་མ་ཡིན་པར་གསུངས་པ་དོན་དུ་གནས་པར་སེམས། །
མཆན་འགྲེལ།།
0རབ་བྱུང་ལྔ་པའི་ཤིང་སྤྲེལ(སྤྱི་ལོ་1284)ལོ་ལ་ཀརྨརང་བྱུང་རྡོ་རྗེ་འཁྲུངས།
214



ཟུར་མཁར་མཉམ་ཉིད་རྡོ་རྗེ།
ཟུར་མཁར་མཉམ་ཉིད་རྡོ་རྗེ་སྟེ།
མཚན་གཞན་ལ་འཚོ་བྱེད་གྲུབ་པ་དང༌། །
དཀོན་མཆོག་རིན་ཆེན། གཡུ་ཐོག་་་་
འབངས། དཔའ་ བོས་ བསྐྱངས།
ཀུན་ལ་བྱམས་པའི་བློ་གྲོས། ལྷུན་གྲུབ་
རྒྱལ་མཚན། དྷརྨ་སྭ་མི་སྟེ་ཨ་བོ་ཆོས་
རྗེ་ཞེས་སུ་གྲགས་པ་དེ་ནི། དྭགས་པོ་
ལ་ཐོག་ཟུར་མཁར་དུ་གྱེར་དཀར་གྱི་་་༌་
སྨན་པའི་རིགས་ཡིན་པ། ཡབ་རིག་་་
འཛིན་ཕུན་ཚོགས་དང་། ཡུམ་ཀུན་་་་
མཁྱེན་བཀྲ་ཤིས་རྣམ་རྒྱལ་གྱི་ལྕམ་མོ་གཉིས་ཀྱི་སྲས་སུ་རབ་བྱུང་བདུན་པའི་དོན་
གྲུབ་ཅེས་པ་ས་ལུག(སྤྱི་ལོ་1439)ལོ་ལ་བལྟམས།, རང་གི་ཡབ་དང་། ཤ་
ར་རབ་འབྱམས་པ། སྨན་སྟོན་དབང་ཕྱུག་བཟང་པོ་སོགས་སྐྱེས་བུ་དམ་པ་དུ་
མ་བསྟེན་ནས་རིག་གནས་མཐའ་དག་དང་ཁྱད་པར་གསོ་བ་རིག་པ་རྩལ་དུ་ཐོན།
དགུང་ལོ་བཅུ་ལ་ཕེབས་དུས་ཆོས་དབྱིངས་རྩེར་བཞུགས་ཡོད། དེ་དུས་
གཡུ་ཐོག་པས་ཉམས་སམ་རྨི་ལམ་ཅི་རིགས་པར་དཔལ་ལྡན་རྒྱུད་བཞི་འདིར་
རྒན་རབས་རྨོངས་པས་རྣམ་པར་བསླད་དེ་མ་དག་པའི་ཆ་ཇི་སྙེད་ཅིག་ཞུགས་
འདུག་པར་བྱི་དོར་གྱིས་ཤིག་ཅེས་པའི་གསུང་གི་གནང་བ་ཐོབ་ཅིང་། ད་དུང་
215



ཁྱོད་ཀྱི་བླ་མ་གཡུ་ཐོག་མགོན་པོ་ཡིན། ཁྱོད་ཀྱི་ཆོས་སྐལ་གསོ་བ་རིག་པ་ཡིན།
ཞེས་སོགས་ཀྱི་ལུང་བསྟན་བསྩལ། དགུང་ལོ་བཅུ་བཞིའི་སྐབས་བྱང་པ་འཚོ་
བྱེད་མིའི་ཉི་མས་དྲི་མེད་མཛད་དེ། ཁྱེད་སྐྱེས་བུ་སུ་ཞིག་གི་དྲིན་ལས་རིག་
བྱེད་གང་ལ་མཁས། རིགས་རུས་ཆོ་འབྲང་གང་ཡིན། གཞུང་ལུགས་ཆེ་བ་
གང་ལ་རྒྱབ་བརྟེན། མཁས་པ་མི་དགུའམ་དེ་ལས་གཞན་པའི་མན་ངག་གང་
ལ་འདྲིས། སྨན་དཔྱད་ལག་ལེན་ཁྱད་པར་ཅན་གང་དང་གང་མཛད། མྱོང་
བ་གང་སྐོར་ལ་གདེངས་དང་ལྡན། གནས་ངེས་པ་ཅན་ནམ་ངེས་པ་མེད།།
ངེད་ལ་བརྟེན་པ་འགའ་ཞིག་ཕོ་ཉ་དང་འཕྲིན་གྱིས་མཚམས་སྦྱར་ན་དྲུང་དུ་
བརྟེན་དུ་ཨེ་རུང་། གཞན་དོན་དུ་འདི་ངོས་ལ་ཕེབས་པ་ཙམ་བསྐུལ་ན་དོན་
ལ་ཕེབས་ པ་ ཨེ་འཆར། ཁྱོད་ཉིད་ཀྱིས་ མཛད་པའི་བསྟན་བཅོས་ཇི་ཙམ། །
ངེད་ཀྱང་མཚན་ཇི་སྐད་འབོད། ཁོ་བོ་སྔོན་ཁྱེད་དང་ལས་དཀར་པོས་འབྲེལ་
བ་ཞིག་ཡིན་པར་གདོན་མི་ཟ་བའི་ངེས་ཤེས་མང་པོ་ཡོད་པས་ཐུགས་རིང་དང་
བརྙས་ཐབས་མ་ཡིན་པའི་ལན་རྣལ་མ་ཞིག་བསྲིངས་ནས་ངེད་ཀྱི་རེ་བ་དོན་ལྡན་
དུ་འཚལ། ཞེས་པའི་ཕྱག་བྲིས་ལ་ལན་ཇི་བཞིན་མ་གནང་རུང་། མིང་དོན་
དང་རིགས་རུས་སོགས་ཚིགས་སུ་བཅད་ནས་ཕུལ་བ་གོང་དུ་མིའི་ཉི་མའི་རྣམ་
ཐར་སྐབས་སོང་བ་དེ་ལྟར་དང་། དགུང་ལོ་བཅུ་དྲུག་སྐོར་ནས་གཡུ་ཐོག་སྙིང་
ཐིག་གི་བླ་སྒྲུབ་སྡུག་བསྔལ་མུན་སེལ་ཐུགས་རྗེའི་ཉི་འོད་ལ་ཁ་སྐོང་ཞལ་ཤེས་
ལྷན་ཐབས་དང་། དེའི་གེགས་སེལ་བཞི་མཛད་པར་དགོངས་ནས། ཐོག་
མར་འབྱུང་བ་ལུས་འཁྲུགས་ཀྱི་གེགས་སེལ་ལ་ཚིགས་བཅད་ལྷུག་ཅི་རིགས་པའི་
དཔེ་ཚན་དུ་བྱས་པ་པོ་ཏི་རིང་བསྲེལ་ཙམ་གྱི་ནང་ནས་མན་ངག་བྱེ་བ་འབྱུང་
བས་བྱེ་བ་རིང་བསྲེལ་དུ་གྲགས་པ་ཁྱོན་དཔེ་ཚན་བཞི་བརྒྱ་དང་བཅུ་དྲུག་ཡོད་
པ་ཞིག་བརྩམས། དེ་རྗེས་དཔལ་ལྡན་རྒྱུད་བཞིའི་འགྲེལ་ཆེན་པོད་ཤེལ་ཕྲ་མོ་
དང༌། སྤྱི་དོན་ནམ་རྒྱུད་ཀྱི་དཀའ་གནད་རྣམས་ལ་དྲི་ཚིག་དངུལ་དཀར་མེ་
ལོང་། ལེགས་བཤད་ཉི་ཟེར། ཕྱོགས་ཀྱི་སྨན་པ་རྣམས་ལ་སྤྲིང་ཡིག རང་
216



གཞན་ལ་ཕན་པའི་བསླབ་བྱ་སོགས་ཀྱི་བཀའ་རྩོམ་མཛད། ཤར་ཕྱོགས་་་་་
མངོན་དགའ་ཞེས་བྱ་བར་གཉལ་ལོར་བྱར་ གསུམ་》 དང༌། ཨེ་ ཉང་ཀོང་་་་
གསུམ་༧ དང་བཅས་པའི་སྨན་པ་ཐམས་ཅད་བསྡུས་ཏེ་རིན་ཆེན་འཁྲུངས་་་་་
དཔེའམ་སྨན་ངོ་གསལ་བྱེད་དང༌། རོ་སྐོར་ལྕགས་ཀྱི་ཕྲེང་བ། བདུད་རྩིའི་
རྫིང་བུ། བདུད་རྩིའི་གཏེར་མཛོད། རྒྱུད་ཕྱི་མའི་སྨན་ངོ་གསལ་བྱེད་བདུད་
རྩིའི་སྒྲོན་མེ། སྨན་གྱི་བྱིངས་ལ་སོགས་པ་རོ་ནུས་ཞུ་རྗེས་ངོ་བོ་ངེས་ཚིག་བྱེད་
ལས་ ཀྱི་ སྒོ་ ནས་ གཏན་ ལ་ འབེབས་ པའི་ བསྟན་ བཅོས་ རྣམས་ འཆད་ ཅིང་།
སྨན་ངོ་སྤྲོད་པ་སོགས་འཆད་རྩོད་རྩོམ་གསུམ་གྱི་སྒོ་ནས་གསོ་རིག་གི་བསྟན་པ་
ཉིན་མོ་ལྟར་གསལ་པར་མཛད། དགུང་ལོ་ཉི་ཤུ་ཚུན་ནས་ ཤ་ ར་བ་ ར་་་་
འབྱམས་པ་དང་མཇལ་བས་སྟོད་རྗེན་དང་སྒོམ་ཐག་མཛད། དགུང་ལོ་སོ་
བདུན་པ་ཤིང་ལུག་གྲོ་བཞིན་ཟླ་བའི་ཚེས་བཅོ་ལྔ་ལ་གཟུགས་སྐུའི་བཀོད་པ་
བསྡུས། །
དེ་ལྟ་བུའི་བདག་ཉིད་ཆེན་པོ་དེ་ལ་གསོ་བ་རིག་པའི་ཕྱོགས་ཀྱི་མཐར་ཕྱིན་
གྱི་ སློབ་ མ་ བཞི་ ཞེས་ པ། མན་ངག་མཐར་ ཕྱིན་ མི་འགྱུར་ཚེ་ བརྟན་ དང་།
འཕྲིན་ལས་མཐར་ཕྱིན་ཕྲག་དབོན་བསོད་ནམས་བཀྲ་ཤིས། ལག་ལེན་མཐར་
ཕྱིན་ཚེ་འབུམ་རྡོ་རྗེ། བཤད་པ་མཐར་ཕྱིན་ལི་ཆུང་པདྨ་སྐྱབས་བཅས་དང་།
གཞན་བྱིན་རླབས་ཞུགས་པའི་སློབ་མ་བརྒྱད་དང་། ཤེས་རབ་ཅན་གྱི་སློབ་མ་
བཅུ་དྲུག །གྲགས་པ་ཐོབ་པའི་སློབ་མ་ཉི་ཤུ། བླ་དྭགས་ཅན་གྱི་སློབ་མ་བཅུ་
དྲུག་ལ་སོགས་པ་དུ་མ་ཞིག་བྱུང་ནས་ཟུར་ལུགས་དྲི་མ་མེད་པའི་བཞེད་སྲོལ་
སྤེལ་ཞིང་། བརྒྱུད་འཛིན་འཚོ་བྱེད་མཁས་པའི་དབང་པོ་ཟམ་མི་ཆད་པ་
རྣམས་ཀྱིས་དཔལ་ལྡན་ཟུར་མཁར་བའི་ཕྱག་རྒྱུན་མཐའ་དག་མི་ཉམས་གོང་དུ་
འཕེལ་བའི་འཕྲིན་ལས་བཟང་པོས་ལུས་ཅན་ཀུན་ལ་ཕན་བདེའི་དགའ་སྟོན་
འཛད་མེད་དུ་སྩོལ་བར་ཡིད་བཞིན་ནོར་བུ་དང་གཉིས་སུ་མེད་པའི་ཁྱད་ཆོས་
217



མངོན་པར་འཕགས་པ་བྱུང་བ་ཡིན་ནོ། ། །།
མཆན་འགྲེལ།
Oགཉལ་ལོར་བྱར་གསུམ་ཞེས་པ་ནི། ད་ལྟ་ལྷོ་ཁ་ཀྲོན་ཆུས་ལྷུན་རྩེ་རྫོང་གི་གཉལ་དང་།
ལོར་ཞེས་པ་སྦྱོར་ར། བྱར་ཞེས་པ་བྱ་ཡུལ་ཡིན།
ཨེ་ཉང་ཀོང་གསུམ་ཞེས་པའི་ཨེ་ནི་ལྷོ་ཁ་ཨེ་ལྷ་རྒྱ་རི་དང་། ： ཉང་ནི་ཉང་པོ་དང་ཀོང་
པོ་ནི་ད་ལྟའི་ཉིང་ཁྲི་ས་ཁུལ་ཡིན།
218



ཕྲག་དབོན་བསོད་ནམས་བཀྲ་ཤིས།
ཕྲག་དབོན་བསོད་ནམས་བཀྲ་ཤིས་ཞེས་པའི་རྣམ་ཐར་མདོར་བསྡུས་ཙམ་
ཞིག་མཚོ་སྨད་མཁན་ཆེན་གྱིས་མཛད་པའི་ཁོག་འབུགས་ལེགས་བཤད་དངུལ་
དཀར་མེ་ལོང་མཇུག་ཏུ་འཁོད་གསལ། དེ་ཡི་ཐུགས་སྲས་དམ་པ་ཕྲག་དབོན་
པས། །ཕྱི་རྒྱུད་པར་བཞེངས་བཤད་ཉན་རྒྱུན་གྱིས་ནི། ། གངས་ཅན་གནས་
འདིར་གསོ་རིག་བསྟན་པ་ཡི། ། རྒྱལ་མཚན་བཟུང་ཞིང་འགྲོ་བ་ནད་པའི་་་་
ཚོགས། །དུས་མིན་འཆི་བདག་གཡུལ་ལས་རྒྱལ་ བ་དང་། །རྣམ་དག་བསླབ་
པའི་ཁྲིམས་ལས་མི་གཡེལ་བའི། །ཆོས་སྤྱོད་བཅུ་དང་རིམ་གཉིས་ཟབ་མོ་་་་
ཡིས། །ཉིན་མཚན་གཡེལ་བ་མེད་པར་དོན་ལྡན་མཛད། །ཅེས་པ་ལྟར་བདག་
ཉིད་ཆེན་པོ་ཟུར་མཁར་མཉམ་ཉིད་རྡོ་རྗེའི་སློབ་མ་མཐར་ཕྱིན་བཞིའི་ནང་ཚན་
འཕྲིན་ལས་མཐར་ཕྱིན་ཕྲག་དབོན་བསོད་ནམས་བཀྲ་ཤིས་ཞེས་པས་ཕྱི་རྒྱུད་
པར་གསར་དུ་བཞེངས་པ་དང་། བཤད་ཉན་གྱི་རྒྱུན་སྤེལ་ཏེ་གངས་ཅན་ཡུལ་
དུ་གསོ་རིག་བསྟན་པའི་རྒྱལ་མཚན་བཟུང་བས་འགྲོ་བ་ནད་པ་མཐའ་དག་གི་
ཉེར་འཚོ་དམ་པར་སྐུ་ཚེ་དོན་ལྡན་དུ་བཞུགས་པར་གདའ་འོ། །
219



སྐྱེམ་པ་ཚེ་དབང་།
སྐྱེམ་པ་ཚེ་དབང་ཞེས་པ་ནི། ཟུར་ལུགས་སྨྲ་བའི་གཙུག་རྒྱན་ཨ་བོ་ཆོས་
རྗེའི་དངོས་སློབ་ལག་ལེན་མཐར་ཕྱིན་སྐྱེམ་པ་ཚེ་འབུམ་རྡོ་རྗེའི་སློབ་མ་ཡིན་པ་
དང༌། ཡབ་ཡུམ་གྱི་མཚན་དང་འཁྲུངས་ལོ་སོགས་མ་རྙེད་ཀྱང་མཆོག་ཉིད་
ཀྱིས་མཛད་པའི་བཤད་རྒྱུད་འགྲེལ་པའི་མཇུག་བྱང་ལྟར་བྱས་ན་རབ་བྱུང་་་་
བརྒྱད་པའི་ས་ཕག(སྤྱི་ལོ་1479)ལོར་བརྩམས་ཞེས་འཁོད་འདུག་པས་རགས་
རྩིས་བྱས་ན་དུས་རབས་བཅོ་ལྔའི་ནང་རེད་འདུག སྐྱེམ་པ་ཚེ་དབང་ནི་བཅུ་
ཕྲག་རིག་པའི་གནས་ལ་རང་བྱན་ཆུབ་པ་དང༌། ལྷག་པར་སྨན་དཔྱད་སྐོར་ལ་
མཁྱེན་རྒྱ་ཤིན་ ཏུ་ཆེ་ བས་ སྐད་ གྲགས་ ཅན་ གྱི་ རྒྱུད་བཞིའི་འགྲེལ་ པ་) དང་།
ཁོང་རང་བརྒྱུད་པ་དང་བཅས་པའི་ཁྱད་ཆོས་སྨན་དཔྱད་ལག་ལེན་ཚེ་དབང་
བརྒྱ་རྩ་ཞེས་པ་མྱོང་བཅོས་མན་ངག་ཟབ་མོའི་དོན་རྣམས་ལྷུག་པར་བཀྲོལ་བ།
གསོ་དཔྱད་ཀྱི་སྤྱི་དོན་ལེགས་བཤད་འདོད་འཇོ་སོགས་མང་པོ་ཞིག་ལྗགས་རྩོམ་
མཛད། སྨན་དཔེ་དེ་ཚོར་ལྟ་དུས་སྐྱེམ་པ་ཚེ་དབང་ནི་དངོས་འབྲེལ་ཐུགས་
བསྐྱེད་ཧ་ཅང་བཟང་ཞིང༌། གཞན་ཕན་འགྲོ་དོན་ཁོ་ནས་དུས་འདའ་བའི་
སྨན་པ་བླ་ན་མེད་པ་ཞིག་ཡིན་པའི་སྣང་ཚུལ་འགོག་མེད་དུ་འཆར་བཞིན་་་་་
ཡོད། །
དཔེར་ན་བཤད་རྒྱུད་ཀྱི་འགྲེལ་པ་ཚིག་དོན་ཉི་མ་ཞེས་པའི་མཇུག་བྱང་
ལས། དེང་སང་ཕལ་ཆེར་ཉུང་ངུས་ཆོག་པར་འཛིན། །འགའ་ཞིག་རང་འཚོ་
འཛིན་པའི་དྲེགས་པས་བཅིངས། །དེ་ཕྱིར་དྲི་དང་བསྐུལ་ པར་བྱེད་པའང་་་་
220



མེད། །ཡི་གེའི་རྐྱེན་ཡང་རང་ཉིད་ཁོ་ནས་སོ། །ཞེས་རྒྱུད་བཞིའི་འགྲེལ་པ་ཟབ་
རྒྱས་འདི་ལྟ་བུ་རྩོམ་འབྲི་གནང་དུས་ཁོང་གིས་དཀའ་ངལ་མང་པོ་ཁྱད་བསད་
གནང་བ་གསལ་པོ་མཐོང་ཐུབ། ཡིན་ནའང་གཞུང་ལུགས་རྩོམ་ པའི་དམ་
བཅའ་བརྟན་པོ་འགྱུར་བ་མེད་པ་ཞིག་སྔོན་ནས་ཡོད་སྟབས་གནས་ཚུལ་གང་
ཞིག་གིས་ཀྱང་བཟློག་ཐབས་མེད་པ་ནི་ཉིད་ཀྱི་གསུང་ལས། འོན་ཀྱང་དམ་
པའི་གཞུང་ལུགས་དཔྱིད་ཀྱི་དཔལ། །སྙིང་ལ་དྲན་པའི་དབྱར་གྱི་ལང་ཚོ་མ། །
མ་བསྐུལ་བར་ཡང་ལེགས་བཤད་མེ་ཏོག་ཚལ། ། དོན་བཟང་སྦྲང་རྩི་སྤེལ་འདི་
སུ་ཡིས་བཟློག ། ཅེས་གསུངས་པ་དང་། ལྷག་པར་སྐྱེམ་པ་ཚེ་དབང་མཆོག་
གིས་རྒྱུད་བཞིའི་འགྲེལ་པ་བརྩམས་པའི་སྐབས་སུ་བོད་ཀྱི་གསོ་རིག་རྒྱུད་བཞིའི་
ཁུངས་དང༌། ལོ་རྒྱུས། གཞན་ཡང་རྒྱུད་ཚིག་ངོ་མ་བཅས་པར་རྣམ་དཔྱོད་
ཤེས་རབ་ཀྱིས་བརྟག་དཔྱད་མཐར་ཕྱིན་པ་ཞིག་གནང་རྗེས་རྒྱུད་བཞི་བཀའ་
དང་། བསྟན་བཅོས་གང་གི་ཁོངས་སུ་གཏོགས་མིན་སྐོར་ལ་ལྟ་ཚུལ་འདི་འདྲ་
གསུངས་ཡོད། །
བཤད་རྒྱུད་འགྲེལ་པ་ཚིག་དོན་ཉི་མ་ཞེས་པའི་མཇུག་བྱང་ལས། ཆོས་
ནོར་བདེ་བ་སྒྲུབ་པའི་བྱེད་པ་པོ། །ནད་ལས་གསོས་ཤིང་རིང་དུ་འཚོ་བའི་
ཐབས། ། རྒྱལ་བའི་མཐུ་ལས་སྔོན་དང་ད་ལྟའི་བར། ། ཕན་བདེའི་འབྱུང་་་་
གནས་གསོ་དཔྱད་ཅེས་པ་བྱུང་། །དེ་ནི་མཆོག་དམན་ཀུན་གྱི་འཚོ་བའི་རྟེན། །
སྐྱེ་རྒུའི་སྲོག་དང་མཚུངས་པར་གྱུར་པའི་ཕྱིར། །མངོན་ཤེས་སྤྱན་ལྡན་བྱམས་
མགོན་དུ་མ་ཡིས། །ཀུན་གྱི་བསོད་ནམས་སླད་དུ་རྣམ་པར་བཀྲལ། ། སྐབས་
དེར་རྒྱལ་བའི་ཐུགས་རྗེས་འབྱུང་བའི་ཁམས། །རྣམ་མང་གཞུང་གི་ཆུ་གཏེར་ལ་
གནས་པ། །ཚངས་དབང་གུ་ཎ་ནཱ་ཐའི་སྒྱུ་འཕྲུལ་གྱིས། །རྒྱུད་བཞིར་གྲགས་
པའི་སྔོན་མེད་ཉི་མ་ཤར། །འདི་ནི་ནོར་བུའི་ནང་ནས་བཻཌཱུརྱ། །དབང་གི་རྒྱལ་
པོར་མཚུངས་ཀྱང་འཕྲལ་ཡུན་གྱི། །བདེ་ལེགས་ཀུན་ལ་སྩོལ་བའི་རང་བཞིན་
ཅན། །ཁྱད་འཕགས་འདི་འདྲ་གཞན་ན་ཡོད་མ་ཡིན། །ཞེས་རྒྱུད་བཞི་བསྟན་
221



བཅོས་སུ་འདོད་པ་དང་། དོན་དུ་གཡུ་ཐོག་པས་བརྩམས་པར་བཞེད་དོ། །
མཆན་འགྲེལ། །
རྒྱུད་ བཞིའི་ འགྲེལ་ པ་ ཞེས་ པ་ནི། རྩ་རྒྱུད་ཀྱི་འགྲེལ་ པ་ སྙིང་ པོ་ སྣང་ བ་ དང༌།
བཤད་རྒྱུད་ཀྱི་འགྲེལ་པ་ཚིག་དོན་ཉི་མ། མན་རྒྱུད་ཀྱི་འགྲེལ་པ་བདེ་བའི་འདོད་
འཇོ། ཕྱི་རྒྱུད་ཀྱི་འགྲེལ་པ་ལག་ལེན་གསལ་བྱེད་བཅས་ལ་ཟེར།
222



བྱར་པོ་པཎ་ཆེན་རྡོ་རྗེ་ཕ་ལམ།
བྱར་པོ་ པན་ཆེན་རྡོ་རྗེ་ཕ་ལམ་ནི། བཀའ་བརྒྱུད་པའི་གྲུབ་ མཐའ་
འཛིན་པ། དྭགས་པོ་སྨན་སྒོམ་རྡོ་རྗེ་རྒྱལ་མཚན་གྱི་སློབ་མ་དྲང་སྲོང་དོན་གྲུབ་
དར་ཞེས་སྔ་འགྱུར་གྱི་གཏེར་ཡང་བཏོན་པ་དེའི་མི་རབས་གསུམ་པ་ཀརྨ་པ་ཆོས་
གྲགས་རྒྱ་མཚོའི་》བླ་སྨན་དང༌། སྨན་གྱི་སློབ་དཔོན་གྱི་བསྐོ་འཇའ་གནང་སྟེ་
འཆད་ཉན་ཚུགས་@ པའི་འཚོ་བྱེད་པདྨ་དཀར་པོ་ཞེས་པ་དེའི་རིགས་སྲས་ཡིན་
ཞིང་། ཀརྨ་པས་བསྐོ་འཇའ་སོགས་གཟེངས་བསྟོད་ཅིང་རང་མེས་ཀྱི་སྲོལ་
དང་། སྐྱེམ་པ་ཚེ་འབུམ་གྱི་ཞབས་ལ་གཏུགས་ནས་ཟུར་ལུགས་ལ་མཁས་པར་
སྦྱངས་པས་བྱར་པོ་པཎ་ཆེན་ཞེས་པའི་མཚན་ཐོགས་ཤིང་། ལྷོ་རྒྱུད་དུ་གསོ་
དཔྱད་ཀྱི་བསྟན་པ་དར་བར་མཛད། བརྩམས་ཆོས་ནི་རྒྱུད་བཞི་གའི་འགྲེལ་
པ་དང་། ཁོག་འབུགས་ལེགས་བཤད་གསེར་གྱི་སྙེ་མ། བྱེ་བ་རིང་བསྲེལ་གྱི་
དཀར་ཆག་སོགས་མཛད་ཅེས་སྡེ་སྲིད་ཁོག་འབུགས་ནང་དུ་གསལ། །
ཁོ་བོས་རྗེ་འདིའི་རྣམ་ཐར་རྒྱས་པ་མ་མཇལ་རུང༌། ཉིད་ཀྱིས་མཛད་
པའི་ཕྱི་རྒྱུད་ཀྱི་འགྲེལ་པ་ཚིག་དོན་རབ་ཏུ་གསལ་བ་ཡིད་བཞིན་ནོར་བུ་ཞེས་
པའི་མཇུག་བྱང་དུ། སྨན་སྒོམ་རྡོ་རྗེ་རྒྱལ་མཚན་ནི། དྭགས་པོ་གྲོ་ལུང་དུ་
བྱོན་པའི་སྨན་པ་མཁས་པ་ཞིག་ཡིན་ལ། དེའི་སློབ་མ་ཁོ་བོའི་ཡང་མེས་དོན་
གྲུབ་དར་ཞེས་ཨོ་རྒྱན་གྱི་གཏེར་ལུང་ནས་ཟིན་ཅིང་སྨན་དཔྱད་ཀྱི་གཏེར་ཁ་
གདམས་པ་ཡང་སྤྱན་དྲངས་པ་ཞིག་གོ། དེའི་སྲས་སྨན་སྒོམ་བསྟན་སྲུང་
དཔལ་ཡིན་ལ། ལྷོ་རྒྱུད་དུ་རྒྱུད་བཞིའི་བསྟན་པ་དར་བ་ལ་ཟླ་མེད་དུ་གྲགས།
223



དེའི་སྲས་འཚོ་བྱེད་པདྨ་དཀར་པོ་ཡིན། ཀརྨ་ཆོས་གྲགས་རྒྱ་མཚོས་སྨན་གྱི་
སློབ་དཔོན་གྱི་བསྐོ་འཇའ་བསྩལ་བས། གནང་བ་རིགས་གཟུགས་ཆེ་བའི་
སྨན་པར་འགྲོ་ཞིང་རྒྱུད་ཀྱི་བཤད་ཉན་ཡང་ཤིན་ཏུ་སྲོལ་ཚུགས་སོ། །དེའི་བུ་ཁོ་
བོ་ཡང་། ཀརྨ་པ་དེ་ཉིད་ཀྱིས་རྗེས་སུ་བཟུང་ཞིང༌། སྨན་པའི་སློབ་དཔོན་གྱི་
བསྐོ་འཇའ་བསྩལ་ཞིང་། མེས་ཀྱི་བརྒྱུད་པའི་སྲོལ་དང་། ཟུར་མཁར་བའི་
ལུགས་གཉིས་ཀར་བློ་སྦྱངས་པའོ། །གོང་གི་འདི་རྣམས་ཁུངས་ལུང་གི་བླ་མའི་
མཚན་ཟུར་ཙམ་སྨོས་པ་ཡིན་ལ། ཐར་རྒྱས་པ་ནི་གཞན་དུ་ཤེས་པར་གྱིས་ཤིག་
ཅེས་གསུངས་ཤིང་། ཟུར་མཁར་བློ་གྲོས་རྒྱལ་པོས། རྗེ་འདི་མཁྱེན་པ་ཧ་
ཅང་ཆེ་བའི་དབང་གིས་སྔོ་དེ་ཝའི་དྲི་ཚིག་ནང་དུ། གངས་རིའི་ཁྲོད་འདིར་
གསོ་རིག་སྨྲ་བ་ལ། ། འགྲན་མེད་གྲུབ་པའི་ས་ལ་ཞབས་བརྟན་པ། ། འཇམ་་
དབྱངས་ཆོས་རྗེ་བྱར་པོ་པཎྜི་ཏ། །ཡིད་བཞིན་ནོར་འདྲ་སྙིང་ནས་རྒྱལ་གྱུར་ཅིག
། ཅེས་པའི་བསྔགས་བརྗོད་བླ་ན་མེད་པ་མཛད། བརྒྱུད་འཛིན་སློབ་མ་་་་
འཕྱོངས་རྒྱས་འཚོ་བྱེད་ཀུན་རྡོར་སོགས་བུ་སློབ་མང་པོ་མཆིས་པར་གཞུང་དང་
ལག་ལེན་མན་ངག་མཐའ་དག་འཆད་ཉན་བཟང་པོས་བསྐྱངས་ཏེ་གསོ་དཔྱད་
ཀྱི་བསྟན་པ་སྤྲིན་བྲལ་ཉི་འོད་བཞིན་རྒྱས་པར་མཛད་དོ། །
མཆན་འགྲེལ།
Dཀརྨ་པ་ཆོས་གྲགས་རྒྱ་མཚོ་ནི། ཀརྨ་པའི་སྐུ་ཕྲེང་བདུན་པ་ཡིན་ཅིང་། རབ་བྱུང༌
བརྒྱུད་པའི་ཤིང་ཁྱི(སྤྱི་ལོ་1454）ལོ་ལ་འཁྲུངས། དགུང་ལོ་ལྔ་བཅུ་ང་གསུམ་བར་
བཞུགས། །
(ིའདི་སྐབས་འཆད་ཉན་ཚུགས་ཞེས་པ་ནི། མཚུར་ཕུར་ཆོས་གྲྭ་ལེགས་བཤད་གླིང་
ཞེས་པ་དེ་བཙུགས་པར་ཟེར།
བྱར་པོ་པཎ་ཆེན་ཞེས་མཚན་ཐོགས་པའི་རྒྱུ་མཚན་ནི། རྗེ་འདིའི་འཁྲུངས་ཡུལ་་
གནས་མཆོག་ཙཱ་རི་ཏྲའི་ནུབ་ཕྱོགས་ཀྱི་སྒོ་དྲུང་བྱ་ཡུལ་འབྲས་གཤོང་གི་སྦུགས་སྨན་
224



མཁར་ ཕན་བདེའི་གླིང་དུ་རིག་གནས་ལྔ་ལ་བློ་སྦྱངས་པ་བྱར་པོ་པཎྜི་ཏ། མིང་་
གཞན་ཛི་ཝན་ཀ་ར་རྡོ་རྗེ་ཕ་ལམ་ནས་སྦྱར་ཞེས་ཕྱི་རྒྱུད་ཀྱི་འགྲེལ་པ་ཚིག་དོན་རབ་ཏུ་
གསལ་བ་ཡིད་བཞིན་ནོར་བུ་ཞེས་པའི་སྦྱར་བྱང་དུ་གསལ་བས་བྱར་པོ་ནི་བྱ་ཡུལ་དང༌།
རིག་པའི་གནས་ལ་ཤིན་ཏུ་མཁས་པས་ཀརྨ་ཆོས་གྲགས་རྒྱ་མཚོས་མཚུར་ཕུ་དགོན་པར་
ཆོས་གྲྭ་ལེགས་བཤད་གླིང་དུ་སྨན་གྱི་སློབ་དཔོན་གྱི་བསྐོ་འཇའ་དང་། པཎྜི་ཏའི་
མཚན་གསོལ་བ་ཡིན་ངེས་སྙམ། ཉིད་ཀྱི་གསུངས་ལས། དེ་སྐད་སྨྲ་བ་མང་ཐོས་
ནམ་མཁར་ལུང་རིག་གི ། ཤུགས་སྒྲ་ཆེར་སྒྲོགས་ཕར་རྒོལ་རིགས་པའི་གནམ་ལྕགས་
ཐོག ། སྒྲོ་དང་སྙན་ངག་འོད་ཟེར་འཕྲོ་ལྡན་གཞན་གྱི་གྲུབ་མཐའ་ངན་པ་ཡི། །གྱོ་
མོའི་ཁང་བུ་བསིལ་བུར་གཏོང་ལ་ཡ་མེད་གང་དེའོ། །ཞེས་གསལ་བ་ལྟར་རོ། །
225



ཟུར་མཁར་བློ་གྲོས་རྒྱལ་པོ།
ཟུར་མཁར་བློ་གྲོས་རྒྱལ་པོ་ཞེས་པ་ནི། གོང་དུ་བརྗོད་པ་ལྟར་ཟུར་
མཁར་བའི་རིགས་སུ་རབ་བྱུང་དགུ་པའི་ས་སྦྲུལ་(སྤྱི་ལོ་1509)ལོ་ལ་འཁྲུངས།
ཐོག་མའི་མཚན་ལ་ཚེ་བརྟན་རྒྱལ་དང་། རྗེ་ཀརྨ་འཕྲིན་ལས་ པས་གཙུག་
ཕུད་བཞེས་ཏེ་མཚན་ལ་དཔལ་ལྡན་དོན་གྲུབ་རྣམ་རྒྱལ། ཀརྨ་པ་བརྒྱུད་པ་མི་
བསྐྱོད་རྡོ་རྗེས་ལེགས་བཤད་འཚོལ། ཞྭ་དམར་བས་བློ་གྲོས་རྒྱལ་པོ། རང་
གིས་མེས་པོའི་འབངས་རྣམས་སུ་མཚན་བཏགས། ཆུང་ངུ་ནས་གོང་མའི་
རྒྱུན་གྱི་གསོ་དཔྱད་ལ་སློབ་གཉེར་མཛད་པ་དང་། འཚོ་སྨད་མཁན་ཆེན་གྱི་
སློབ་མ་གླང་བུ་ཆོས་རྗེ་ཞེས་པ་སློབ་དཔོན་དངོས་སུ་བསྟེན་ནས་རྒྱུད་བཞི་དང་།
བྱེ་བ་རིང་བསྲེལ་ལ་སོགས་པ་མང་དུ་ཞུས། བློ་གྲོས་རྒྱལ་པོ་རང་ཉིད་ཟུར་
ལུགས་ཡིན་རུང་རྒན་པོའི་ཁ་ཆེམས་ཞེས་པའི་ནང་གསལ་ལྟར་བྱང་བ་བཀྲ་ཤིས་
དཔལ་ བཟང་ ནས་ རིམ་ པར་ བརྒྱུད་ པའི་ དྲུང༌ ནས་ བྱང་ པ་ སྐུ་ མཆེད་ དང་།
དཔོན་ཚང་འཕན་དར་བ། མངའ་རིས་ཕྱག་སྨན་རིན་རྒྱལ་གྱི་དབོན་པོ་་་
སོགས་དང་། ཁྱད་པར་ས་སྐྱ་སྨན་གྲོང་དུ་བྲང་ཏིའི་ཞལ་ངོ་ཡབ་སྲས་ལ་ཡན་
ལག་ བརྒྱུད་ པ་ དང་ དེའི་ རང༌ འགྲེལ། ཟླ་ ཟེར། ཆ་ ལག་ བཅོ་ བརྒྱད།
གསེར་བྲེ། དངུལ་བྲེ་རྣམས་ཀྱི་ལུང་གསན། གཡུ་ཐོག་པས་མཛད་པའི་ཡིག་
ཆ་ཁོ་ན་རྩད་གཅོད་གནང་ཆེད་གཙང་ཉང་སྨད་ཀྱི་ཕྱོགས་སུ་ཕེབས་པ་དང་།
ས་ཆ་དེ་ནས་གཡུ་ཐོག་གསར་མའི་རྒྱུད་བཞི་ཕྱག་དྲེག་མ་ཞེས་པའི་གསེར་མཆན་
226



རྙེད་པར་གྲགས། དེར་ས་སྤྱོད་དབང་རྒྱལ་གྲགས་པས་མཐུན་རྐྱེན་གནང་
བར་བརྟེན། ལོ་བཞིའི་བར་དུ་རྩེ་བཤད་འགྲེལ་པ་མེས་པོའི་ཞལ་ལུང་ཞེས་པ་
རྩོམ་གནང་མཛད། རྗེས་སུ་དབུས་ཕྱོགས་ལ་བྱོན་ཏེ་གཞི་ལམ་འབྲས་གསུམ་
ལས་བརྩམས་པའི་དྲི་ཚིག་གི་ཡི་གེ་ལྷ་སའི་རྡོ་རིང་ལ་ལན་གསུམ་དུ་སྦྱར་བས་
དེའི་གཏམ་སྙན་ཕྱོགས་མཐར་ཁྱབ་རུང་ལན་མ་བྱུང་། རང་ཉིད་ཀྱི་སློབ་མ་
ནང་སོ་དོན་ཡོད་སོགས་ཀྱིས་དྲི་ཚིག་གི་དོན་མ་གོ་བས་དེ་ལ་འགྲེལ་པ་དགོས་
ཚུལ་ཞུས་པ་ལྟར་རང་འགྲེལ་གསེར་གྱི་ཕྲ་ཚོམ་ཞེས་པ་མཛད་ཀྱང་ཕལ་ཆེར་གྱིས་
མ་གོ། །
དུས་ཐོག་དེར་གསོ་རིག་འཛིན་པ་དོལ་མདའ་ཉང་ཁང་པ། འཕྱོངས་
རྒྱས་རོལ་ཁང་པ། སྡེ་པ་ལྷ་ས་རྫོང་པ་སོགས་ཀྱིས་ལན་ཁ་ཤས་བྱུང་བ་ཐུགས་
ལ་མ་འཐད་པར་སླར་ཡང་རང་ལན་རྒན་པོའི་ཁ་ཆེམས་མཚན་མོ་མུན་ནག་གི་
གློག་འོད་ལྟ་བུ་ཞེས་པ་མཛད་དགོས་བྱུང་། ལྷག་པར་རང་ཉིད་ཀྱིས་དཔྱད་
པས་དག་པའི་གྲ་ཐང་རྒྱུད་བཞི་༧ ཞེས་པ་ཡར་རྒྱབ་པས་སྦྱིན་བདག་མཛད་དེ་
པར་དུ་བརྐོས་པ་དང་། དེ་མིན་དྲང་སྲོང་མཉམ་ཉིད་རྡོ་རྗེའི་རྣམ་ཐར་འགོག་
པ་མེད་པ་ཡི་གེའི་གཏམ་ཆེན་པོ་དང༌། རྣམ་ཐར་གསོལ་འདེབས་དད་པའི་
རོལ་མཚོ་ གསར་པ། དྲང་སྲོང་རྣམ་གཉིས་ལ་ཐུགས་རྗེ་བསྐུལ་བ་མྱ་ངན་
གདུང་སེལ། བྱེ་བ་རིང་བསྲེལ་གྱི་དཀར་ཆག་མཁས་པའི་ཡིད་འཕྲོག དེའི་
ལྷན་ཐབས་དད་ལྡན་སྙིམ་པའི་མེ་ཏོག་དང་། བྱང་པའི་བཀའ་སྒྲུབ་ཀྱི་ལན་
དཀར་པོ་ཆིག་ཐུབ་བམ་དབང་པོའི་ལག་ཉལ། རྒྱུད་བཞི་བཀའ་དང་བསྟན་
བཅོས་རྣམ་པར་དབྱེ་བ་མུན་སེལ་སྒྲོན་མེ། སྨན་གྱི་རོ་ནུས་ཞུ་རྗེས་ཀྱི་རེའུ་
མིག་དྷརྨ་སྭ་མིས་རྡོ་རྗེ་ཕ་ལམ་ལ་མིག་ཕུག་པ་ལྟར་མཛད་པར་སླར་སྲད་བུ་
བརྒྱུས་པ་དང་མཚུངས། གོང་སྨན་དཀོན་མཆོག་ཕན་དར་ལ་དྲི་བ་ཙུ་ཏའི་



འཁྲི་ཤིང་། པ་རྣམ་འཚོ་བྱེད་ཀུན་ལེགས་པར་དྲི་བ་བློ་གསལ་འཇུག་ངོགས་
དང་དྲིས་ལན་ལེགས་བཤད་སྐྱུགས་པ། ཟླ་ཐིག་ཉིན་བྱེད་འོད་མཚོ། དབྱར་
སྐྱེས་རྔ་གསང་། ག་བུར་གུར་གུམ་ཨ་གར་ཙནྡན་སོགས་ཀྱི་སྐྱོན་སེལ་འགའ་
ཞིག། རྒྱུད་བཞི་པར་བཀོད་མཇུག་རྩོམ་གྱི་སྐྱོན་སེལ། ཆུ་སྐོལ་གྱི་རྣམ་་་
བཤད། འཕན་ཡུལ་གྱི་སྨན་པ་རླུང་འཁམས་ལངས་པའི་དྲིས་ལན་དབྱར་
ཉིའི་ཞུན་ཐིག། མ་ནུའི་དྲིས་ལན། ཤེས་བྱ་སྤྱིའི་ཁོག་འབུགས་དྲང་སྲོང་
ཀུན་ཏུ་དགའ་བའི་ཟློས་གར་གཏན་པ་མེད་པའི་མཆོད་སྦྱིན་གྱི་སྒོ་འཕར་ཡངས་
པོར་ཕྱེ་བ་སོགས་གསོ་དཔྱད་སྐོར་ལ་བརྩམ་ཆོས་ཧ་ཅང་མང་། སྙན་ངག་དང་
མཚན་ཉིད་སྐོར་སྨོན་གྲུབ་ལོ་ཙཱ་བའམ་སྐྱོགས་ལོ་རིན་ཆེན་བཀྲ་ཤིས་ཞེས་པའི་
སར་གསན་པ་དང་། ཀརྨ་པའི་ཆོས་གྲྭ་ལེགས་བཤད་གླིང་དུ་མཚན་ཉིད་ལ་
སྦྱངས་བརྩོན་མཛད་པ་བཅས་ཀྱིས་མཁྱེན་རྒྱ་ཤིན་ཏུ་ཆེ། །
ཉིད་ཀྱི་གསུང་ལས། རིག་གནས་བཅུ་ཕྲག་གཅིག་ལ་སྦྱངས་པའི་་་་་
མཐུས། ། མཁས་པའི་བྱ་བ་འཆད་རྩོད་རྩོམ་པ་གསུམ། །མཁས་པ་མང་པོ་་་
ཚོགས་པའི་མདུན་སར་ཡང་། །མཁས་རྣམས་ཁྲེལ་བའི་གཏམ་ནི་སྨྲ་མ་མྱོང་། །
ཞེས་མཁས་པའི་གོ་འཕང་ཐོབ་ པ་ལ་ངོ་གནོང་མི་དགོས་པའི་བཀའ་མོལ་་་་་
གསུངས་པ་ནི་དོན་དུ་གནས། འོན་ཀྱང་སྡེ་སྲིད་རིན་པོ་ཆེས་སྐབས་རེ་ཟུར་
མཁར་ བློ་ གྲོས་ རྒྱལ་ པོ་ ལྟ་ བུའི་ མཁས་ དབང་ ཞེས་ བསྔགས་ བརྗོད་ དང་།
སྐབས་རེ་རིག་གནས་གཞན་ལ་ཧོལ་ཙམ་སྦྱངས་པའི་སྐད་གཡུ་འབྲུག་སྔོན་མོ་
ལས་གསོ་དཔྱད་ལ་ཟུར་མཁར་གོང་མའི་ཤུལ་ཟིན་ལྟ་ཞོག སྐྱེམ་པ་ཚེ་དབང་
ཙམ་ཡང་མ་བྱུང་བར་མངོན་ཞེས་ཅུང་ཟད་ཟུར་ཟ་མཛད་པ་ནི་དགོས་དབང་
ཡོད་པ་གཞིར་བཅས། མཁས་པ་མཁས་པའི་ནང་ན་མཛེས། །བླུན་པོས་་་་
མཁས་པ་ཇི་ལྟར་གོ །ཞེས་པ་ལྟར་རང་ངོས་ནས་འདི་དང་འདི་ཞེས་བརྗོད་པ་
228



རོ་འཛིན་གྱི་ཡུལ་ལས་འགོངས་སོ། །
མཆན་འགྲེལ།
Dརྗེ་ཀརྨ་འཕྲིན་ལས་ཞེས་པ་ནི་དཔལ་སྒང་ལོ་ཙཱ་བའི་མཚན་ཡིན།
2 གྲྭ་ཐང་རྒྱུད་བཞི་ཞེས་པ་ནི། ཟུར་མཁར་བློ་གྲོས་རྒྱལ་པོས་(སྤྱི་ལོ་1546) ལྷོ་ཁ་གྲ་
ནང་རྫོང་གི་གྲ་ཐང་དགོན་པར་ཤིང་པར་བརྐོས་པར་ཟེར། །
229



སྐ་བ་ཤཱཀྱ་དབང་ཕྱུག
སྐ་བ་ཤཱཀྱ་དབང་ཕྱུག་གམ་འཚོ་སྨད་མཁན་ཆེན་དུ་གྲགས་པ་ནི། ལོ་ཙཱ་
བཀའ་དྲིན་ཆེ་བ་ལྔའི་ནང་ཚན་སྐྱེས་མཆོག་སྐ་བ་དཔལ་བརྩེགས་སོགས་མཁས་
ཤིང་གྲུབ་པ་བརྙེས་པའི་དབང་ཕྱུག་དང་། བོད་རྒྱལ་པོའི་མདུན་ན་འདོན་
སོགས་དཔའ་མཛངས་བརྟུལ་ཕོད་རིམ་པར་བྱོན་པའི་ནང་ནས། སྐུ་བའི་
བརྒྱུད་པ་སྟོད་ལུང་གླང་གྲོང་ད་ལྟ་གདོང་དཀར་ཤང་ཁོངས་དུ་སྐུ་བལྟམས་ཤིང་།
ཟུར་མཁར་མཉམ་ཉིད་རྡོ་རྗེའི་དངོས་སློབ་འཕྲིན་ལས་མཐར་ཕྱིན་ཕྲག་དབོན་
བསོད་ནམས་བཀྲ་ཤིས་ཀྱི་མཚོན་མཁས་པ་མང་དག་བསྟེན་ནས་རིག་གནས་སྤྱི་
དང་། གསོ་བ་རིག་པ་ལ་མཁས་པར་གྱུར། །
གོང་དུ་སྐ་བ་ཤཱཀྱ་དབང་ཕྱུག་ཅེས་མཚན་དུ་གསོལ་བ་ནི་ཇོ་བོའི་དུས་ཀྱི་
སྐ་བ་ཤཱཀྱ་དབང་ཕྱུག་དང་རུས་གཅིག་པ་ཡིན་པས་དེ་ལ་བརྟེན་ནས་རང་གིས་
རང་ལ་སྐ་བ་ཤཱཀྱ་དབང་ཕྱུག་ཅེས་བཏགས་པའི་སྐོར་སྡེ་སྲིད་ཁོག་འབུགས་ནང་
དུ་གསལ་ཞིང་། མཚན་གཞན་ལ་སྐ་བ་ཤཱཀྱ་དབང་ཕྱུག་ཀུན་དགའ་རྒྱལ་་
མཚན་ཞེས་སུ་གྲགས། བླ་མ་དེ་ནི་རིག་གནས་མཐའ་དག་ལ་མཁྱེན་པ་ཆེ་
ཞིང་། ཁྱད་པར་གསོ་བ་རིག་པའི་ཕྱོགས་ལ་ཤིན་ཏུ་བཀའ་དྲིན་ཆེ་སྟེ། ཚིག་
ཉུང་བསྡུས་དོན་རྒྱ་ཆེན་པོ་སྟོན་པ་རྩ་བ་ཐུགས་ཀྱི་རྒྱུད་འགྲེལ་དཔག་བསམ་ལྗོན་
ཤིང་ཞེས་པ་དང་། ཁོག་འབུགས་ལེགས་བཤད་དངུལ་དཀར་མེ་ལོང་། ཕྱི་
རྒྱུད་འགྲེལ་པ་དཀའ་གནད་གསལ་སྒྲོན། རིགས་ལྔའི་གསལ་བྱེད་མེ་ཏོག་
ཕྲེང་བ། གདམས་པ་ཐམས་ཅད་ཀྱི་ནང་ནས་ཆེས་ཟབ་པ་མན་ངག་ཀུན་གྱི་
230



སྙིང་པོ་བསྡུས་པ་སོགས་ཟབ་རྒྱས་ཀྱི་གསུང་རབ་དཔག་ཏུ་མེད་པ་མཛད། །
དེ་ ལྟར་ ཡང་ ཁོག་ འབུགས་ ལེགས་ བཤད་ དངུལ་ དཀར་ མེ་ལོང་ལས།
བདག་གིས་གསོ་དཔྱད་ཐོས་པ་བྱས་པ་ལ། །གཡུ་ཐོག་མགོན་ནས་དེང་སང་
དུས་དག་ཏུ། །སྨན་པའི་རིགས་རྒྱུད་བར་མ་ཆད་པ་ཡི། །རྒྱུ་མ་འཚོ་བྱེད་བསམ་
གྲུབ་མཆོག་ལྡན་པས། ། རྒྱུད་པའི་ལག་ལེན་སྨན་གྱི་ངོ་སྤྲོད་སོགས། ། རགས་
རིམ་ཕལ་ཆེར་ཚེགས་མེད་བདེ་བླག་ཤེས། །དཔེ་དང་ཆ་བྱད་དཔག་མེད་ལྷུག་
པར་གནང༌། །བྱང་པའི་འཚོ་བྱེད་དཔལ་འབྱོར་བཀྲ་ཤིས་ལས། །མིག་འབྱེད་
མདོ་དོན་དམར་ཁྲིད་ཟབ་མོ་བསླབས། །པདྨའི་མཚན་ཅན་དག་ལ་རྒྱུད་གསུམ་
གྱི། །བཤད་ལུང་བྱེ་བ་རིང་བསྲེལ་ཞེས་པ་ཐོབ། ། མངའ་རིས་མཁས་པ་ཆོས་
སྐྱོང་ རྒྱལ་མཚན་ལས། ། བསྟན་བཅོས་ཆེན་ པོ་ ཡན་ ལག་ བརྒྱད་ པ་ དང་། །
འགྲེལ་ཆེན་ཚིག་དོན་ཟླ་ཟེར་ཟིན་ཏིག་དང་། ། གསེར་བྲེའི་ལུང་དང་ཁུ་ཚུར་
འབུམ་ལ་སོགས། །མན་ངག་དུ་མའི་བཀའ་དྲིན་མཆོག་ཏུ་ཐོབ། ། རྒྱུ་མ་འཚོ་
བྱེད་དབང་ཕྱུག་བློ་གྲོས་ལས། ། རྒྱུད་བཞིའི་ཆ་ལག་བྱེ་བ་རིང་བསྲེལ་གྱི། །
བཤད་པ་མ་ཚང་མེད་པ་ཞིབ་པར་ཐོབ། །སྨན་པའི་རྒྱལ་པོ་དཀོན་མཆོག་་་་
དཔལ་བཟང་ལ། །རྒྱུད་བཞི་བྱེ་བ་རིང་བསྲེལ་བཤད་ལུང་དང་། །ཕྱག་ལེན་མ་
ལུས་ཡོངས་སུ་རྫོགས་པར་ཞུས། ། ཁྱད་པར་རིན་ཆེན་སྦྱོར་སྡེ་མགོ་རྨ་དང༌། །
འབྲས་ཀྱི་དྲ་གཤགས་སྦྱོགས་ཆིངས་ཕྲ་ལ་སོགས། །མིག་ཐུར་མེ་འདོན་ལ་སོགས་
ལག་ལེན་གྱི། །དམར་ཁྲིད་མ་ལུས་མངོན་སུམ་གཏན་ལ་ཕབ། །ཀོང་པོ་བླ་ཆེན་
ནམ་མཁའ་དཔལ་ལྡན་ལས། ། སྙིང་ཐིག་ཆོས་ཀྱི་དབང་ལུང་ རྫོགས་ པར་་་་་
ཐོབ། །དོན་གཉེར་སློབ་མའི་ཚོགས་ལ་ལུང་རིགས་ཀྱི། །ལམ་ལས་དྲངས་ཏེ་སྒྲོ་
འདོགས་ཆོད་པར་བཤད། ། ཁོག་འབུགས་རྩ་བཤད་ཕྱི་གསུམ་འགྲེལ་པ་དྲུག
། མན་ངག་བསྡུས་པ་འཚོ་བྱེད་རྣམ་ཐར་སོགས། ། རྗེས་འཇུག་དོན་དུ་ཡི་གེ་
གསལ་བར་བཀོད། །ནད་ལྡན་འགྲོ་ལ་བརྩེ་བས་སྨན་དཔྱད་བསྟེན། ། སྨན་
དང་ཆ་བྱད་དཔེ་སོགས་མང་དུ་སྤེལ། །ཞེས་གསུངས་ཤིང་། སློབ་མའི་གཙོ་
， 231



བོ་གླང་བུ་ཆོས་རྗེ་ཞེས་པ་དང་། གསང་ཕུ་དཔལ་རི་བ་བློ་གྲོས་རྒྱལ་པོ་སོགས་
མང་དག་ལ་གདམས་པ་མ་ལུས་བསྩལ་ནས་འགྲོ་བ་ནད་པ་རྣམས་ལ་མི་འཇིགས་
སྲོག་གི་སྦྱིན་པ་འཛད་མེད་དུ་གནང་བས་ཕན་དང་བདེ་བའི་འབྱུང་གནས་དམ་
པར་གྱུར་ཏོ། །
232



གོང་སྨན་དཀོན་ཅོག་བདེ་ལེགས།
གོང་སྨན་དཀོན་ཅོག་བདེ་ལེགས་ནི། བྲང་ཏི་པོད་དམར་དུ་གྲགས་པ་
ལས། བྲང་ཏི་ཆོས་རྒྱལ་བཀྲ་ཤིས་ངས། །ས་སྐྱའི་ཉིས་ཐོག་སྨན་གྲོང་དུ། །
སྣོད་ལྡན་དཀོན་ཅོག་བདེ་ལེགས་ལ། ། ཞེས་བྱུང་བར་བྲང་ཏི་ཆོས་རྒྱལ་བཀྲ་
ཤིས་ཀྱི་རྗེས་སུ་ཞུགས་ནས་མཁས་པའི་གོ་སར་སླེབས་ཏེ། གོང་སྨན་པར་་
གྲགས་པའི་ལུགས་ལ་མཆོག་ཏུ་གྱུར། །
དཀོན་ཅོག་བདེ་ལེགས་ཀྱིས་གངས་རིའི་ལྗོངས་ན་གྲགས་སོ་ཅོག་གི་གསོ་
རིག་གི་ཡིག་ཆ་ཕལ་མོ་ཆེ་ལ་གཟིགས་ཏེ་རྒྱ་བོད་ཀྱི་མཁས་པ་དུ་མའི་སྙན་བརྒྱུད་
གབ་པ་རྣམས་ཀྱང་ཁོལ་དུ་ཕྱུང་ནས་རང་དང་གཞན་རྣམས་ལ་ཕན་པའི་ཆེད་དུ་
རྩོམ་པ་ཁྲིགས་སུ་བསྡེབ་པར་མཛད་པའི་གྲས་སུ་མན་ངག་པོ་ཏི་དམར་པོ་དང༌།
པོད་ནག པོད་ཁྲ། ཕྱི་རྒྱུད་ལ་དཀའ་འགྲེལ་གནས་ཐམས་ཅད་གསལ་བའི་
སྒྲོན་མེ། བརྒྱུད་པའི་རྣམ་ཐར། སྨན་མིང་བརྡ་སྤྲོད། རྒྱུད་ཀྱི་དཀའ་ཕྲེང་
འགྲོལ་བའི་ཤོག་སེར་བཅས་ཏེ་པོད་བདུན་དང་། ད་དུང་རྩ་ཆུའི་འགྲོལ་ཞལ་
གྱི་གདམས་པ་དམར་འབྱིན་དང་། སྔོའི་འཁྲུངས་དཔེ་དོན་བསྡུས། རོ་ནུས་
ཀྱི་སྡེབ་སྦྱོར་སོགས་ཕྲན་བུ་བསྡུས་པ། ཁྱད་པར་རྒྱུད་ལ་མཆན་ཤིན་ཏུ་རྒྱས་པ་
དག་འདེབས་པར་མཛད་པ་ལ་རྒྱུད་ཆེན་ཁྲ་མོ་བེ་བུམ་སེང་ལྡེང་མ་ཞེས་པ་སློབ་
དཔོན་བསྟེན་མི་དགོས་པར་བལྟས་པ་ཙམ་གྱིས་ གྲོལ་ བར་བཞེད་པ་རྣམས་་་
མཛད་ནས། གསོ་དཔྱད་བསྟན་པ་ཡར་ཟླའི་དཔལ་ལ་འགྲན་པའི་ཕྱག་རྗེས་
བཞག།
233



སློབ་མའི་གཙོ་བོ་གོང་སྨན་དཀོན་ཅོག་འཕན་དར་སོགས་མང་པོ་བྱུང་
ནས་འགྲོ་དོན་འཕྲིན་ལས་བསམ་གྱིས་མི་ཁྱབ་བོ། །
234



གོང་སྨན་དཀོན་མཆོག་འཕན་དར།
གོང་སྨན་དཀོན་མཆོག་འཕན་
དར་ནི། རབ་བྱུང་དགུ་པའི་་་་་་
ལྕགས་ལུག་(སྤྱི་ལོ་1511)ལོའི་བོད་
ཟླ་དང་པོའི་ཚེས་བཅུ་བདུན་ཉིན་་་་
འཕགས་ཡུལ་རྒྱ་གར་ལ་ཁད་ཀྱིས་ཉེ་
བ། དཔལ་ལ་སྟོད་རྒྱལ་གྱི་ཤྲཱིའི་་་
སྟོད། ཆུ་རུག་མང་ཁྱུང་ཞེས་པའི་
ཡུལ་ལྗོངས་སུ། ཡབ་ཆོས་ཀྱི་རྒྱལ་
མཚན་དང༌། ཡུམ་ཇོ་བཙུན་ཆོས་
སྐྱོང་བཟང་མོ་ཞེས་པའི་རིགས་སྲས་
སུ་སྐུ་བལྟམས། རིམ་གྱིས་བསྐྱེད་བསྲིངས་པའི་ཚེ་བྱ་གདོན་གྱི་སྐྱོན་ཅུང་ཟད་
བྱུང་བ་ལ་སྐུའི་ཞང་པོ་གོང་སྨན་དཀོན་མཆོག་བདེ་ལེགས་སྤྱན་དྲངས། འཚོ་
བའི་སྨན་བཅོས་དང༌། རྟེན་འབྲེལ་རྫས་བསྲུང་རྣམས་མཛད་པས་མྱུར་དུ་སྐུ་
དྭངས། དེའི་དུས་གོང་སྨན་ཆེན་པོའི་མནལ་ལྟས་ལ། བྱིས་པ་གསེར་གྱི་
འོད་དང་ལྡན་པ་ཞིག་གིས་ ཨ་རུ་ར་རྣམ་པར་རྒྱལ་བ་ཕྱག་ཏུ་ཕུལ་ནས་ཕྱག་
འབུལ་བྱེད་པ་ཞིག་བྱུང་བ་དེ་དག་ཕྱིས་སུ་གོང་སྨན་དཀོན་མཆོག་འཕན་དར་
ཡིན་ཚུལ་དང་། ཁྱོད་ཀྱིས་ཡོན་ཏན་ཆེན་པོ་ཤེས་ནས་སེམས་ཅན་གྱི་དོན་རྒྱ་
ཆེན་པོ་འབྱུང་བར་འདུག་གོ་ཞེས་པའི་ལུང་བསྟན་ཡང་གནང་། །
235



i8
ir
io
io
in
དགུང་ལོ་བཅུ་ལ་སོན་སྐབས་ཀློག་ཡིག་སོགས་ལ་སྦྱངས་པ་མཛད་དུས་
བརྩོན་འགྲུས་ཤིན་ཏུ་ཆེ་བ་དང༌། ཐུགས་སྤྲོ་ཐུང་ཞིང་འཚུབ་པའི་དབང་གིས་
ཀློག་མཆེད་རྣམས་དང་མཐུན་པོ་མ་བྱུང་བར་གསོལ་ཆས་ཟུར་དུ་བཟོ་དགོས་པ་
བྱུང་། མཆེད་གྲོགས་གཉིས་དང་འཐབ་འཛིང་ཤོར་ཏེ་སྐུ་ལ་དབྱུག་པས་ཅུང་
ཟད་སྐྱོན་ནས་ཡབ་ཡུམ་གྱི་དྲུང་དུ་བྱོན་དུས་བཀའ་བཀྱོན་པའང་བྱུང་ཞེས་་
གསུངས། རྗེས་སུ་ཡབ་སྐུ་གཤེགས་ཏེ་ཡུམ་སྲས་གཉིས་དཔལ་འབྱོར་ཡང་ཆེ་
བ་མ་བྱུང་སྟབས། སྲས་ཆོས་ལ་གཤེགས་པར་དགོངས་རྩེ་གཏད། དེ་དུས་
ཡུམ་གྱིས་སྐུ་ཞང་གོང་སྨན་དཀོན་མཆོག་བདེ་ལེགས་ལ་གསོལ་བ་བཏབ་པ་ལྟར་
དྲུང་དུ་འཁྲིད་ནས་གསོ་བ་རིག་པར་གསན་སྦྱོང་མཛད། དེ་ཡང་སྐུ་ཚེ་སྔོན་
རོལ་ནས་སྦྱངས་སྟོབས་ཆེ་ཞིང་། དྲང་སྲོང་གི་བྱིན་རླབས་ཞུགས་པ་ལ་བརྟེན་
སྙིང་རུས་དང་ཐུགས་སྟོབས་ཆེན་པོས་ལོ་དུ་མའི་བར་ཆུ་རུག་གོང་ཁར་བླ་མའི་
བཀའ་ལས་མ་འགལ་བར་ཐོས་བསམ་སྦྱངས་པ་ཉིན་མཚན་དུས་དྲུག་ཏུ་འདའ་
ཞིང༌། སྐབས་སྐབས་སུ་རྒྱལ་བ་ཡང་དགོན་པའི་བཞུགས་གནས་ལྷག་མཐོང་
དཔལ་གྱི་དབེན་གནས་དང་། རྩིབས་རི་ལོ་སྤང་ཟུར་ཕུག་རྣམས་སུ་དཔེ་་་
མཚམས་མཛད་པ་སོགས་སྒོ་གསུམ་སྐྱོ་ངལ་མེད་ཅིང་དཀའ་བ་དུ་མ་སྤྱད་པས་
གསོ་བ་རིག་པའི་གཞུང་ལུགས་དཔལ་ལྡན་རྒྱུད་བཞི་ཐུགས་སུ་ཆུད། །
གཞན་ཡང་ཆ་ལག་འགྲེལ་བཤད་དང་བཅས་པའི་པོ་ཏི་བཅོ་བརྒྱད་་་་
བསྟན་བཅོས་བརྒྱུད་པ་དང༌། མན་ངག་པོ་ཏི་དམར་པོ། ཟིན་ཏིག་བསམ་
འཕེལ་ནོར་བུ། ལྕེ་སྨན་པའི་པོད་ནག་སོགས་གཞུང་མང་པོའི་ལུང་བཤད་
སྒྲོས་དང་། ཞལ་གདམས་སྙན་བརྒྱུད་ལ་རང་བྱན་ཆུབ་པའི་ཁར་སྨན་བླའི་
མཆོད་བསྟོད་དང༌། རྩའི་ལྷ་མོའི་སྒྲུབ་སྐོར། ཆོས་སྐྱོང་རྡོ་རྗེ་བདུད་འདུལ་
གྱི་མཆོད་གཏོར། གླང་ཆེན་ཙཀྲའི་སྙན་བརྒྱུད་བཅས་ཚད་དུ་བསྐྱལ་བས་
རྟགས་དང་མཚན་མ་མཐར་ཕྱིན་ཏེ་སློབ་དཔོན་ཐུགས་མཉེས་པའི་ཚད་་་་
སླེབས། དེའི་དུས་ཕྱིན་ཆད་མཁས་པའི་གདེང་ཚད་ལྡན་པའི་སྤོབས་པ་སེང་
236



གེ་གངས་ལ་འཕྱོ་བ་ལྟ་བུ་དང་མཁས་པ་བརྒྱ་ཕྲག་ཚོགས་རུང་ཡ་མི་ང་ཞིང་།
འཆད་རྩོམ་རྒྱ་མཚོ་ལྟ་བུའི་དབུས་སུ་ལོག་སྨྲ་ཚར་གཅོད་པ་ཞིག་བགྱིད་སྙམ་པ་
ཐུགས་ལ་ཤར། དེ་ལྟ་བུའི་དམ་བཅའ་དང་། སྙིང་སྟོབས་ཁྱད་དུ་འཕགས་
པས་མུ་མཐུད་བཤར་སྦྱངས་ཉིན་མཚན་ཁོར་ཡུག་ཏུ་མཛད་པས་སྙན་གྲགས་ཇེ་
ཆེར་སོང་བ་དང་། གཞན་ ཕན་འཕྲིན་ལས་ཀྱིས་འགྲོ་བ་དུ་མའི་དབུགས་་
འབྱིན་ནས་ཉམས་རྟོགས་ ཟླ་བ་ཡར་ངོ་བཞིན་འཕེལ་བས་གོང་སྨན་དཀོན་་་་
མཆོག་བདེ་ལེགས་ཀྱི་ཐུགས་སྲས་ཉི་མ་ལྟར་གྲགས་པར་གྱུར། །
དགུང་ལོ་ཉེར་ལྔའི་སྟེང་ཡུམ་མཆོག་ སྐུ་གཤེགས་པས་ཐུགས་ངེས་པར་
འབྱུང་ཞིང་དགོངས་རྫོགས་ལེགས་གྲུབ་ཆེད་དུ་མཆོད་བསྟོད་སྨོན་ལམ་རྒྱ་ཆེར་
མཛད། དེའི་ཚེ་སླར་ཡང་བར་ཆད་ལྟ་བུས་ཡབ་ཀྱི་གཉེན་ཚན་ཞིག་ཡོད་པ་
དེའི་སྙིང་ལ་བདུད་རིགས་ལོག་པའི་བསམ་སྦྱོར་ཞུགས་ཏེ་ཁང་ཞིང་ནོར་རྫས་
སོགས་འཁྱེར་འདོད་པའི་ཀུན་སློང་གིས་གོང་སྨན་དཀོན་མཆོག་འཕན་དར་ལ་
སྦྱོར་བ་ངན་པའི་གཡོ་ཐབས་བྱས་པས་དུག་ནད་ཀྱིས་གཤེགས་ལ་ཁད་དུ་ཉེ་བར་
བླ་མ་དམ་པ་གོང་སྨན་དཀོན་མཆོག་བདེ་ལེགས་གོང་ཁ་ནས་གདན་དྲངས་ཏེ་
སྨན་བཅོས་གནང་བས་བསྙུན་ལས་གྲོལ། དེ་ནས་བཟུང་དཀོན་མཆོག་འཕན་
དར་གྱིས་ཐུགས་བསམ་རྣམ་པར་དཀར་བས་བུ་སློབ་དང་། སེམས་ཅན་གྱི་
དོན་ལ་སྐྱོ་ངལ་མེད་པར་ས་ཕྱོགས་ཀུན་ཏུ་ཞབས་ཀྱིས་བཅགས། སྐབས་དེར་
ཟུར་ཚོ་བདག་པོར་ནད་དྲག་པོ་ཞིག་ཕོག་ནས་གྲོངས་ལ་ཁད་ཉེ་བར་སྨན་བཅོས་
གནང་བས་ཕན་པར་དགྱེས་སྟོན་གཏང་རག་རྒྱ་ཆེ་དང་། ལྕེ་སྨན་རྒྱལ་མཚན་
གྱི་གདན་སར་བསྐོ་བཞག་ཐོག་ཡུམ་སྲས་ནོར་རྫས་དང་བཅས་པའི་གནང་སྦྱིན་
བསྩལ་བར་བརྟེན་སྒོས་གཞིས་གདོང་ནག་(སྨན་པ་དེས་ཐང་ཆེན་ཉེར་ལྔ་ཞེས་
པ་སྦྱོར་བཟོ་གནང་)ཏུ་འགྲོ་དོན་བསྐྱངས་ཏེ་བཞུགས་སོ། །
རྗེས་སུ་གོང་སྨན་དཀོན་མཆོག་བདེ་ལེགས་སྡེ་སྲིད་སེང་གེ་རྩེ་བས་སྤྱན་
དྲངས་སྐབས་དཀོན་མཆོག་འཕན་དར་ཕྱག་ཕྱིར་འབྲངས་ཏེ་ལམ་བར་ས་སྐྱར་
237



བཞུགས་ཞག་དང་། གནང་རིགས་ཀྱི་སྨན་པ་བྲང་ཏི་དཔལ་མགོན་རྡོ་རྗེ་ཡབ་
སྲས་དང་མཇལ་ནས། གསེར་སོགས་ཀྱི་འབུལ་བ་བཤམས་ཤིང༌། གསུང་
ཆོས་རྗེས་སུ་གནང་རྒྱུའི་གསོལ་བ་བཏབ་ནས་སེང་གེ་རྩེར་ལོ་ངོ་གསུམ་ཙམ་
བཞུགས། སླར་ལ་སྟོད་དུ་ཕྱིར་ལོག་ཕེབས་དུས་བུ་སློབ་སྦྱིན་བདག་བཅས་
པས་ཕེབས་བསུ་དང༌། དགྱེས་སྟོན། བླ་མ་མཆོད་གནས་སུ་གྱུར་པ་རྣམས་
ལ་བསྙེན་བཀུར་མང་ཇ་སྐུ་རིམ་སོགས་གྲུབ་རྗེས། ས་སྐྱ་སྨན་གྲོང་དུ་བྲང་ཏི་
ཆོས་རྒྱལ་བཀྲ་ཤིས་ཀྱི་དྲུང་དུ་ཕེབས་ནས་བརྒྱུད་པ་དང་། མན་ངག་གསེར་བྲེ།
དངུལ་ བྱེ། བདུད་རྩི་བུམ་ཆེན་ སོགས་ལུང་ དང་ མན་ ངག་ དུ་ མ་ གསན།
ཕྱོགས་རིགས་ཀྱི་བུ་ཆེན་མང་དག་འཚོགས་པའི་དབུས་སུ་ཁོང་དྲང་སྲོང་མཆེད་
གཉིས་ཀྱིས་མན་ངག་རྒྱུད་ཀྱི་ཚད་པའི་ལེའུའི་སྐབས་ལ་དྲི་བ་མཛད་དུས། ཚ་
བ་སྤྱི་བྱེ་བྲག་གི་བཤད་པ་མཛད་པས་ཐམས་ཅད་ཧ་ལས་པར་གྱུར། དཀོན་
མཆོག་འཕན་དར་གྱིས་སློབ་དཔོན་རྣམ་གཉིས་ལ། རི་ཐང་མཚམས་ཀྱི་ལེའུ་
ལ་དོགས་གཅོད་ཕུལ་བས། བླ་མའི་ཞལ་ནས། ཚད་པའི་སྐབས་ལ་གོང་
སྨན་པ་ཆོས་ཀྱི་བདག་པོ་ཡིན་པས་དཔོན་ཚང་པ་རང་གིས་མཛད་པར་རིགས་
གསུངས་པ་ལྟར་རི་ཐང་མཚམས་དང༌། གལ་མདོ་ཟུང་འཇུག་གི་བཤད་པ་
ཕུལ་བས་བླ་མ་ཤིན་ཏུ་མཉེས་པ་བྱུང༌། །
དེ་ནས་ལྷོ་ལུང་པ་འཁྲུག་ལོང་ཆེན་པོས་ཁྱབ་པར་གྱུར་ཏེ་གོང་སྨན་ཆེན་
པོའང༌ སྐུ་ བསྙེལ་ པའི་ གཏམ་གསན་ འཕྲལ་ མྱུར་ བར་ མཇལ་ དུ་ ཕེབས་ དུས།
བླ་མའི་ཞལ་ནས་ཁྱེད་སླེབས་ཀྱང་སྡོད་པའི་གཤིས་སུ་མེད། འོན་ཀྱང་དཔོན་
སློབ་གནམ་སྤྲིན་མེད་དུ་སོང་བས་རང་རེ་གཉིས་ཀའི་བསམ་པ་མཐར་ཕྱིན།
ད་ཁྱེད་དང་དཔོན་བཙུན་ཧོར་དཔལ་གཉིས་ངའི་བུ་ཆེན་ཉི་ཟླ་ལྟ་བུ་ཡིན་པས་
བསྟན་པ་དང་སེམས་ཅན་ལ་སོམས། ཁྱད་པར་ངའི་ཚ་བོ་འདི་རྣམས་ཀྱི་ཕྱག་
ཕྱིར་གང་འགྱུར་བྱེད་དགོས་ཞེས་པ་སོགས་མྱ་ངན་ལས་འདའ་ཁར། ང་ཚེ་
འདིའི་སྲིད་ལ་མ་ཆགས་པར། །བསྟན་དང་འགྲོ་ལ་ཕན་པའི་བློས། །སྒོ་གསུམ་
238



ངལ་མེད་གཞན་དོན་བྱས། །དགེ་བ་སེམས་ཅན་དོན་དུ་བསྔོ། །འབྲས་བུ་བླ་
མེད་རྫོགས་སངས་རྒྱས། །ད་མི་རྒན་ཤི་ཡང་འགྱོད་པ་མེད། །བུ་སློབ་དར་བའི་
སྨོན་ལམ་འདེབས། །ཞེས་གསུངས་ནས་སྐུ་ཆོས་དབྱིངས་སུ་ཐིམ། །
བུ་ཆེན་ཡོན་བདག་དང་བཅས་པས་དགོངས་རྫོགས་ཡོངས་སུ་གྲུབ་རྗེས་
སེང་གེ་རྩེ་ནས་ཕོ་ཉ་གནང་སྟེ་གོང་སྨན་དཀོན་མཆོག་འཕན་དར་ཕེབས་དགོས་
ཚུལ་གསུངས་པ་ལྟར་སེང་གེ་རྩེར་ཕེབས། དེར་བཞུགས་རིང་བསྟན་པ་དང་
སེམས་ཅན་གྱི་དོན་རྒྱ་ཆེན་པོ་འགྲུབ། བུ་སློབ་ཀྱང་སྦུར་ཚོ་བ་ཡོན་ཏན་རྒྱ་
མཚོ་དང༌། དོན་ཤེས་གསལ་སྒྲོན་གྱིས་ཐོག་དྲངས་ཤིན་ཏུ་འཕེལ་རྒྱས་ཀྱིས་
འཆད་ཉན་དར། མི་རིང་བར་སྣར་ཐང་ཧོར་ཁང་པ་དང༌། བྲང་ཏི་ཆོས་
རྒྱལ་བཀྲ་ཤིས་ཀྱང་སྐུ་གཤེགས་སྟབས་སྡེ་སྲིད་ སེང་གེ་རྩེའི་བླ་སྨན་ཕྱག་ཕྱིར་
དཀོན་མཆོག་འཕན་དར་བཅར་སྡོད་དགོས་ཚུལ་གྱི་བཀའ་ལུང་གནང་སྐྱེས་
དཔངས་མཐོ་བ་བསྩལ། ཡུན་དུ་གནས་མི་དགོས་པའི་ཞུ་གྲོལ་ཕུལ་གནང་
མཛད་རུང་། སླར་ཡང་བསྟུད་ནས་ལོ་ཤས་བཞུགས་དགོས་ཤར། ། རྗེས་སུ་
ལ་ སྟོད་ ཕྱོགས་ ཀྱི་ གདུལ་ བྱ་ ཉམ་ ཐག་ པ་ མང་ པོས་ གདན་ ཞུ་ བྱས་ པ་ དང༌།
སེང་གེ་རྩེ་བློན་ཆེན་རྣམས་ཐུགས་མ་མཐུན་པའི་གནས་ཚུལ་བྱུང་བས་མུ་མཐུད་
བཞུགས་ན་ལེགས་ཚོགས་ཆེན་པོ་མི་ཡོང་བས་མཚན་མོ་ཡང་མནལ་མི་འཁྲུགས་
པ་སོགས་ཐུགས་ཁྲལ་ཤིན་ཏུ་ཆེ་བ་བྱུང་རྐྱེན་སྣང་གླུ་ཡར་འགྲོ་མ་ཞེས་པ་འདི་
ལྟར་གསུངས་སོ། །
ཕ་ཆོས་ཀྱི་རྒྱལ་པོ་གོང་སྨན་པ། །དྲིན་ཆེན་ཞང་པོའི་ཞབས་ལ་འདུད། །
བདག་ཆུང་ནས་བཀའ་དྲིན་བསྐྱངས་པའི་མཐུས། །གནས་གསོ་རིག་གཞུང་
ལུགས་རབ་འབྱམས་ལ། །བློ་མ་རྨོངས་ཤེས་རིག་རྒྱས་ལགས་ནའང་། ། དུས་
དེང་སང་སྡེ་དཔོན་སྒྲོག་ཏུ་འཚུད། ། རྟེན་ལུས་སེམས་བདེ་བའི་སྐབས་མ་་་་
རྙེད། །རང་སྐྱིད་པའི་ཡུལ་ལྗོངས་རྒྱུང་དུ་ལུས། །བུ་སྣོད་ལྡན་སློབ་མའང་ཡིད་
ཐག་ཆད། ། མྱུར་དུ་ཐོན་པའི་སྨོན་ལམ་འདེབས། ། ཡུལ་དབུས་གཙང་དག་
239



པའི་ཞིང་ཁམས་ན། །ས་ཐིག་ལེའི་རི་བོ་མངོན་མཐོ་བ། །ཤབ་སེང་གེ་རྩེ་ཡི་ཕོ་
བྲང་ན། །དཔལ་འབྱོར་པའི་ས་སྐྱོང་སྟོབས་ལྡན་ཁྱེད། ། སྐུ་གསེར་རིའི་ལྷུན་པོ་
ཆགས་པ་ལྟར། །ད་གཡོ་མེད་ སྐུ་ཁམས་སྙོམས་པར་བཞུགས། ། བདག་གོང་
སྨན་དཀོན་མཆོག་འཕན་དར་ཀྱང༌། ། ལུས་སྒྱུ་ལུས་འབྱུང་ཁམས་སྙོམས་པ་་
དང༌། །རྐྱེན་འགལ་བའི་བར་ཆད་མེད་པ་བྱས། །ཡུལ་ཉི་མ་ལྷོ་ཕྱོགས་སྐྱིད་པའི་
ཡུལ། ། སྔོན་ལྕེ་སྨན་བླ་མས་ལུང་བསྟན་པའི། ། ལྗོངས་བཀྲ་ཤིས་ཆགས་པའི་
གདོང་དཀར་དུ། །ཕ་བླ་མའི་གདན་ས་འཛིན་དུ་འགྲོ། །བུ་དད་ལྡན་སློབ་མ་
སྐྱོང་དུ་འགྲོ། ། རྒྱུད་བདུད་རྩི་སྙིང་པོ་འཆད་དུ་འགྲོ། ། ལྷོ་རྒྱལ་པོའི་ཕྱག་རྩ་
འཛིན་དུ་འགྲོ། །ད་ཅིས་ཀྱང་ཡུལ་ལ་གཏོང་བར་ཞུ། །སླར་མྱུར་དུ་མཇལ་བའི་
སྨོན་ལམ་འདེབས། ། ཞེས་ཞུ་ གྲོལ་ཡང་ཡང་ ཕུལ་རུང་དགོངས་པ་མ་འཁྲོལ།
དེའི་མུར་ལ་སྟོད་དུ་ཟིར་སྤུན་དང༌། སེང་གེ་རྩེ་ཡང་སྡེ་པ་ཐུགས་རྒྱུད་་་་་་
འཁྲུགས་པས་ཕྱོགས་ཀུན་ཏུ་ཕེབས་པའི་ཕྱག་ཕྱིར་འབྲངས་དགོས་བྱུང་སྟེ་སྐུ་
ངལ་ཆེ་ཞིང་བསླབ་སྦྱངས་ཀྱང་ཇེ་འགྲིབ་ལ་སོང་བའི་དུས་སུ་སྤེས་རིང་ནང་སོས་
ངོ་ཆེན་ཞུས་ནས་ཞུ་གྲོལ་གནང་སྟེ་ལ་སྟོད་དུ་ཕྱིར་ལོག་ཕེབས། ། ་
དེར་རེ་ཞིག་འགྲོ་དོན་འཆད་ཉན་སོགས་གོང་འཕེལ་གྱིས་སློབ་མ་མང་
དག་ཅིག་ཐོན་པ་དེ་དག་ནང་མཁས་པར་གྲགས་པ་མངའ་རིས་ནས་འ་པ་བདེ་
ཆེན། དིང་རི་ནས་དམ་པ་བསམ་འཕེལ། མཚོ་སྒོ་ནས་དཔལ་ལྡན་ལེགས་
པ། ས་ལུང་ནས་དོན་ཤེས་གསལ་སྒྲོན། ཕུ་གསུམ་ནས་སྦུར་ཚོ་བ་ཡོན་ཏན་
རྒྱ་མཚོ་སོགས་བྱུང༌། ཁྱད་པར་གསོ་བ་རིག་པའི་བསྟན་པ་ལ་བྱི་དོར་མཛད་
དེ། བསྡུས་དོན་རྩ་བའི་རྒྱུད་ལ་འགྲེལ་པ་མེ་ལོང་མཐོང་གསལ། པོད་་་་
དམར་སོགས་མན་ངག་དོན་བསྡུས་པ་གསོ་རིག་དགོས་པ་དོན་བསྡུས། རོ་
སྡེབ་ལྔ་བཅུ་རྩ་བདུན་ལ་འགྲེལ་པ་དང་། བཤད་རྒྱུད་ལུས་ཀྱི་གནས་ལུགས་ལ་
འགྲེལ་པ། རིན་ཆེན་དངུལ་ཆུའི་སྐོར་ཚོ་དོན་བསྡུས། རིན་ཆེན་རིལ་བུའི་
དཀར་ཆག་མུ་ཏིག་ཕྲེང་བ། དོན་ལྡན་གྱི་བུ་སློབ་དོན་དུ་ཉམས་ཡིག་བརྒྱ་རྩ་
240



རྣམས་བརྩམས། དེ་མིན་སྨན་ནག་ཆེན་མོའི་སྦྱོར་བ་རྒྱས་འབྲིང་བསྡུས་་་་་
གསུམ་ གྱི་ ལག་ལེན་དང་། དཔྱད་ཀྱི་ལག་ལེན་ དུ་ མ་ གནང་ བས་ མཚོན།
མདོར་ན་ཕྱི་རྒྱུད་ལག་ལེན་བཅོ་བརྒྱད་པོ་འདི་དག་གོ་བ་བློ་ཡུལ་དུ་མ་ལུས་པར་
ལག་ལེན་སྟེང་དུ་སྤྱད་པའི་འབྲས་བུ་གདེང་ཐོབ་མིག་ཡུལ་དུ་གསལ་བར་མཛད་
དེ་དབུས་གཙང་ན་འགྲན་ཟླ་དང་བྲལ་བའི་སྨན་པ་ཀུན་གྱི་གཙུག་རྒྱུན་སྙན་
གྲགས་རྒྱ་བོད་ཡོངས་ལ་ཁྱབ། དེའི་དབང་གིས་སླར་ཡང་ལས་ཅན་གྱི་བུ་སློབ་
ཚ་རོང་དཔལ་ལྡན་རྒྱལ་མཚན་དང་། བྱང་མདོ་བཤད་ཆོས་མཛད། མངའ་
རིས་ཤག་པ་དོན་རྒྱལ། ཟུར་ཚོ་བ་བློ་གྲོས་རྒྱ་མཚོ། མན་མཁར་བ་སངས་
རྒྱས་དཔལ་བཟང་། དིང་རི་ནས་ རྩེ་མཁར་ པ། འདར་པ་ལེགས་དྲུང༌།
ས་སྐྱ་སྨན་གྲོང་ནང་སོ། བྱང་ལྷ་ཤུག་པ་དང༌། ཞི་བདེ་བ་སོགས་མཁས་པར་
གྲགས་པའི་བུ་ཆེན་མང་རབ་བྱུང་བར་གདའ། །
དེ་ནས་རིན་སྤུངས་སུ་སྡེ་བ་ངག་དབང་རྣམ་རྒྱལ་ལ་སྨན་བཅོས་གནང་སྟེ་
ཚུར་ལམ་བསམ་འགྲུབ་རྩེར་ཕེབས་དུས། . ཀརྨ་པ་མི་བསྐྱོད་རྡོ་རྗེ་མཇལ་ནས་
ཕྱག་རྩ་ཞུས་པས་ཐུགས་མཉེས་ཏེ། དཔོན་ཚང་པ་ཁྱེད་གསོ་བ་རིག་པ་ལ་ཤིན་
ཏུ་མཁས་པར་གྲགས་འདུག་པས་བུ་སློབ་སེམས་ཅན་གྱི་དོན་རྒྱ་ཆེན་པོ་བྱེད་
དགོས་ཞེས་པའི་ལུང་བསྟན་བསྩལ། ཚོང་འདུས་སུ་ཚ་རོང་པ་དཔོན་སློབ་
བརྒྱུད་ལ་རྗེ་བུ་སྟོན་གྱི་ཕྱག་དཔེའི་སྟེང་ནས་བསྟན་བཅོས་བརྒྱད་པའི་ལུང་དང་།
མན་ ངག་ གསེར་བྲེ། ཁོག་ འབུགས་ རྒྱལ་ མཚན་ རྩེ་ འབར་ གྱི་ བཤད་ པ།
གཞིས་ཁ་སྨན་སྤྱིལ་དུ་ཡན་ལག་བརྒྱད་པའི་དོན་ཊིཀ་དངུལ་བྲེ། བརྒྱད་པའི་
བཀའ་ཚོམ་རྣམས་ཀྱི་འཆད་ཉན་ཡང་བསྐྱངས་ཤིང༌། ཉང་གི་ཡུལ་ལྗོངས་
ཆེན་པོར་ནད་པ་དུ་མའི་དོན་ལ་ཐུར་མ་རྩ་སྦྱོང་སོགས་ཀྱི་ལག་ལེན་དར་བར་
མཛད། སྒོ་བཞི་རེ་ཐང་དུ་སྨན་པའི་རྒྱལ་པོ་གཡུ་ཐོག་མགོན་པོའི་བཞུགས་
གནས་ཆོས་ཁྲི་དང་། རྟེན་ཕྱག་དྲེག་མར་གྲགས་པ་རྣམས་མཇལ་ཞིང་བྱིན་
རླབས་ཞུས།. དེ་ནས་ཤང་ལྷ་ཕུ་དང༌། གཡག་སྡེ། ཡར་འབྲོག་སྟག་ལུང་།
241



རོང་ངུར་སྨྲིག རྒྱལ་རྩེ་བཅས་ལ་ཕེབས་ནས་ནད་པ་མང་པོ་ལ་སྨན་བཅོས་
མཛད། །
དགུང་ལོ་དྲུག་ཅུ་རེ་གསུམ་ལ་ཕེབས་དུས་བུ་སློབ་དང༌། བསྟན་པའི་བྱ་
བའང་རྒྱུན་རིང་བྱེད་རྒྱུ་བྱུང་ཞེས་ཐུགས་མཉེས་པའི་བཀའ་མོལ་གསུངས་རུང་།
དོན་དུ་མཚན་ལྟས་ངན་པ་སོགས་འཚུབ་ཆ་ཆེ་ཞིང་གསོ་རིག་བསྟན་པའི་བར་
གཅོད་ཡོང་བ་མཁྱེན་ཏེ་སྤྲོ་བདེ་བཀྲ་ཤིས་སྒང་བྱ་བར་ཟླ་བ་ཁ་ཡར་སྐུ་མཚམས་
དམ་པོར་བཞུགས། ཐུགས་དམ་ཤིན་ཏུ་འཕེལ་ནས་སེམས་ཡིད་ངལ་གསོ་མ་
འདི་ཉིད་མཛད། ཇི་སྐད་དུ། རྒྱུ་མ་རིག་ཉོན་མོངས་དུག་གསུམ་དང་། །
རྐྱེན་འབྲས་བུ་རླུང་མཁྲིས་བད་ཀན་ནད། །དུས་སྐད་ཅིག་དྲན་པས་སེལ་མཛད་
པའི། །ཡོངས་སངས་རྒྱས་སྨན་པའི་རྒྱལ་པོ་དང༌། །རྗེ་དྲིན་ཅན་བླ་མའི་ཞབས་
ལ་འདུད། ། བདག་སྒོ་གསུམ་ཆོས་དང་ལྡན་པར་ཤོག ། ལས་ཐོག་མེད་་་་
བསགས་པའི་དགེ་འབྲས་མཐུས། །རྟེན་དལ་འབྱོར་བཅོ་བརྒྱད་ཚང་པའི་་་་་
ལུས། །ཡུལ་ཆུ་རུག་དཔལ་གྱི་ཕོ་བྲང་དུ། ། དྲིན་ཕ་མ་གཉིས་ཀྱིས་བསྐྱེད་པའི་
ལུས། །ལས་ཆོས་དང་འཕྲད་པའི་སྐལ་བ་ཅན། ། དྲིན་འཁོར་མེད་དཀོན་་་་
མཆོག་བདེ་ལེགས་ཞབས། །དུས་ཡུན་དུ་བསྟེན་པའི་ཐུགས་རྗེ་ལས། །མི་ཁོ་བོ་
དཀོན་མཆོག་འཕན་དར་ཞེས། །ལྗོངས་དབུས་གཙང་རུ་བཞིའི་རྒྱལ་ཁམས་
ན། ། མིང་ཡོངས་སུ་གྲགས་པའི་བ་དན་ཅན། །ལས་སྐལ་བ་ལྡན་པའི་བུ་སློབ་
ལ། །གཞུང་གདམས་པའི་ལེགས་བཤད་ཆོས་སྒྲ་སྒྲོག ། གནད་ཟབ་མོའི་སྙན་
བརྒྱུད་དམར་བྱང་རྣམས། །དོན་ཡི་གེར་བཀོད་ནས་ལག་ཏུ་གཏད། །ཡུལ་རྒྱ་
བོད་སྐྱེས་པའི་སྨན་གྱི་ཚོགས། ། མིང་བརྡ་དོན་ལག་ལེན་ངོ་སྤྲོད་བྱས། །ལུས་
གནད་དུ་འབེབས་པའི་གཏར་སྲེག་སོགས། ། ནད་འཚང་ཆེན་འདོན་པའི་་་་༌་
དམར་བྱང་རྣམས། ། སྔོན་དྲང་སྲོང་གཞུང་བཞིན་ ཐིག་རྩ་བསྟན། ། མ་ལུས་
ཅན་གྲངས་མེད་ནད་པ་ལ། །ཚེ་མི་འཇིགས་སྲོག་གི་ཆད་མཐུད་བྱས། །ང་ལུས་
ཅན་ཀུན་ལ་བརྩེ་བ་ཅན། །ཕྱོགས་མེད་ཡངས་པའི་རྒྱལ་ཁམས་ན། །སྨན་པ་
242



ནམ་མཁའི་ནོར་བུ་འདྲ། །རྒྱལ་ཁམས་ལྷ་རྗེ་ཞེས་སུ་གྲགས། །དུས་ད་ལྟ་དཔལ་
གྱི་ཆུ་བར་ན། །ལྷ་སྨན་བཀྲ་ཤིས་ཚེ་རིང་མས། །བུ་བཞིན་སྐྱོང་ངོ་ལྷ་ཡི་རྗེ། །
དབང་ཕྱུག་བཞད་པ་རྡོ་རྗེ་ཡི། །བྱིན་གྱིས་བརླབས་པའི་གནས་མཆོག་ན། །
ལུས་བདེ་ཡིད་ལ་རྙོགས་པ་མེད། །སྔར་བྱས་དགེ་བའི་འབྲས་བུ་རྣམས། །རྣམ་
མཁྱེན་སངས་རྒྱས་ཐོབ་ཕྱིར་བསྔོ། །བུ་སློབ་ཆོས་སྲིད་དར་བར་ཤོག ། ཅེས་
གསུངས་སོ། །་
དེ་ནས་མཚན་ལྟས་སོགས་ཅུང་ཞིག་འཇམ་དུ་སོང་སྐབས་རིགས་སྲས་
རྣམ་དཔྱོད་དང་ལྡན་པ་ཞིག་ཡོད་པ་དེ་ཚད་ནད་ཀྱིས་ཚེའི་དུས་བྱས་ནས་ཡུམ་
དང་ གྲྭ་བུ་སློབ་ཀུན་མྱ་ངན་གྱིས་གདུངས་པའི་ཚེ་གོང་སྨན་དཀོན་མཆོག་
འཕན་དར་ཞལ་ནས། ང་རང་ལོ་ན་རྒས་པ་དང་། གསོ་རིག་གི་རྗེས་འཛིན་
ནུས་པའི་བུ་མེད་པ་སེམས་ཤིན་ཏུ་སྦྱོང་ནའང་བྱ་ཐབས་མེད། ད་སེམས་ཁྲལ་
གྱིས་མི་ཕན། འཇིག་རྟེན་གྱི་སྐྱེ་བོ་ཀུན་འདི་ཁའི་ལམ་ལས་མ་འདས་པ་མེད།
བུ་ཡོད་ན་བསྟན་པ་དང་སེམས་ཅན་ལ་ཕན་པ་ནུས་པ་ཞིག་ཡོང་བ་ཡོད་དེ།
དུས་ངན་སྙིགས་མའི་སེམས་ཅན་གྱི་བསོད་ནམས་ལས་མ་གྲུབ་པས་ཕྱིན་ཆད་
ཡིད་དགེ་བ་ཅི་སྒྲུབ་ལ་འབད་པ་གལ་ཆེ། ད་ཁྱོད་བུ་སློབ་རྣམས་ཀྱིས་ངའི་
བསྟན་པ་སྐྱོང་བའི་དུས་ལ་བབས་འདུག་པས་སྙིང་རུས་དང་། མཐུ་སྟོབས་
བསྐྱེད། ་ འདྲི་རྒྱུ་འདུག་ན་ཁྱེད་རྣམས་བླ་མའི་དྲུང་དུ་ཡོད་དུས་ལེ་ལོར་མ་སོང་
བ་གལ་ཆེ། ཕྱིས་རང་གི་ཡུལ་དུ་འགྱོད་ཀྱང་ཕྱིས་སོ་ཞེས་གསུངས། །
དགུང་ལོ་དྲུག་ཅུ་རེ་ལྔ་ལ་ཕེབས་སྐབས་བཀའ་ལུང་ལ། ལུས་ཐོག་་་
འདིར་བསྟན་པ་དང་སེམས་ཅན་གྱི་དོན་རྒྱ་ཆེན་པོ་གྲུབ། ནོར་རྫས་ཀྱི་དངོས་
པོ་ཐམས་ཅད་དཀོན་མཆོག་ལ་མཆོད་པ་དང༌། ངན་སློང་ལ་སྦྱིན་པ། ནད་
པའི་ཚོགས་ལ་བཟང་དྲུག་སྨན་གྱི་སྦྱིན་པ་སོགས་བསོད་ནམས་ཀྱི་ཚོགས་སུ་ཅི་
འགྱུར་དང་། ཁྱད་པར་བསྟན་པ་དང་སེམས་ཅན་གྱི་དོན་ལ་དམིགས་ཏེ་གསོ་
བ་རིག་པའི་རྒྱུད་བཞི་ཆ་ལག་འགྲེལ་བཤད་དང་བཅས་པ། བསྟན་བཅོས་
243



བརྒྱད་པའི་གཞུང་འགྲེལ་ཁོག་འབུགས་དང་ཊིཀ་ལྡེ་མིག་དང་ བཅས་ པའི་
འཆད་ཉན་རྒྱུན་མ་ཆད་པར་བསྐྱངས་པས་སྨན་པའི་དགེ་བཤེས་རང་དང་སྐལ་
མཉམ་གྱི་བུ་ཆེན་བཞིས་ཐོག་དྲངས། རྒྱུད་བཞི་བློ་ལ་ཟིན་ཞིང་ལག་ལེན་མྱོང་
ཐོག་ ཏུ་ ཐོན་ པ། གཞུང་ འགྲེལ་ འཆད་ པར་ ནུས་ པའི་ བུ་ ཆེན་ ཉེར་ ལྔ།
བསྟན་བཅོས་ བརྒྱད་པར་གཙོ་བོར་ཉམས་མྱོང་དུ་ ཐོན་པའི་བུ་ཆེན་གསུམ།
རྒྱུད་དང་བསྟན་བཅོས་ཟུང་འབྲེལ་དུ་འཆད་པའི་བུ་ཆེན་ཉི་ཟླ་ལྟར་གྲགས་པ་
གཉིས། མན་ངག་སྙན་བརྒྱུད་ཉམས་ཡིག་བརྒྱ་རྩ་གཙོ་བོར་སྟོན་པ་བརྒྱད།
རྩའི་ལྷ་མོས་ལུང་སྟོན་པའི་གྲུབ་པ་ལུང་ཐོབ་ཀྱི་དམ་ལྡན་གཉིས། མོས་གུས་
འཕོ་འགྱུར་མེད་པའི་ལས་ཅན་གྱི་བུ་སློབ་བཅུ་ཕྲག་གཅིག། ཐུར་དཔྱད་རང་
ལས་མཁས་པ་གཉིས། བྱང་སེམས་སྙིང་བརྩེར་ལྡན་པའི་བུ་ཆེན་ལྔ། རྣམ་
དཔྱོད་མཁའ་ལྟར་ཡངས་པའི་ཤེས་ལྡན་གཉིས། སྙན་པའི་བ་དན་ཕྱོགས་
བཅུར་གཡོ་བའི་བསྟན་འཛིན་གྱི་དྲང་སྲོང་གསུམ་སོགས་མདོར་ན་འགྲོ་བ་ནད་
པ་རྣམས་ཀྱི་དཔུང་གཉེན་དུ་གྱུར་པའི་བུ་སློབ་བརྒྱ་ཕྲག་བཞི་དང་བཅུ་ཕྲག་
གསུམ་གྱི་རང་རྒྱུད་སྨིན་གྲོལ་ལ་འགོད་པར་མཛད། དེ་དག་ཀྱང་སྤྱིར་བློ་རབ་
ལ་དོན་ཡས་བབས་སུ་འཆད་པ་དང་། བློ་དམན་ལ་ཚིག་མས་འཛེག་ཏུ་འཆད་
པ། བློ་འབྲིང་ལ་ཚིག་དོན་ཁྲེའུར་འཆད་པ། ལས་ ཅན་ལ་སྙན་ བརྒྱུད་་་་
དམར་འབྱིན་དུ་སྟོན་པ་སོགས་གདུལ་བྱའི་བློ་དང་འཚམས་པ། ལྷག་པར་
སློབ་མ་རྣམས་ལ་རྒྱུད་ཀྱི་འགྲེལ་བཤད་གཙོ་བོར་སྟོན་ཏེ་མཐའ་དྲུག་ཚུལ་བཞིའི་
སྒོ་ནས་འཆད་པ་དང་། བར་སྐབས་རྣམས་ལ་རྒྱུད་ལུང་མན་ངག་ཟུང་འབྲེལ་
དང༌། ཡིད་རིགས་མངོན་ཤེས་སྟོན་པ་རྩའི་པྲ་སྒྲུབ། བསོད་ནམས་མཐུ་
དཔལ་བསྐྱེད་པ་གླང་ཆེན་ཙཀྲའི་སྐོར། ཉམས་མྱོང་ཁོལ་དུ་སྟོན་པའི་སྙན་
བརྒྱུད་མན་ངག་བརྒྱ་རྩ་རྣམས་གཙོ་བོར་གསུངས། རྗེས་ཀྱི་བུ་སློབ་རྣམས་ལ་
གོ་ལྡོག་གདམས་པའི་ཟབ་ཁྱད། ཚེགས་ཆུང་དོན་ཆེའི་ཟབ་གནད། སྔོན་
ཆད་ཡི་གེར་མ་བཏབ་པའི་མན་ངག་རྣམས་དང་། དེ་མིན་བླ་སྒྲུབ་ཡིད་བཞིན་
244



ནོར་བུའི་དཀོར་མཛོད་དང༌། སྨན་མིང་གབ་འཁྲུགས་གསལ་བའི་ཞལ་་་་་
གདམས་རྣམས་གཙོ་བོར་སྟོན་པ་སོགས་མདོར་ན་སྐུའི་སྒོ་ནས་དཀོན་མཆོག་
གསུམ་གྱི་རྟེན་གང་ན་བཞུགས་པར་ཕྱག་དང་བསྐོར་བ་མ་ཆག་པ། བུ་སློབ་
དང་ནད་པའི་དོན་དུ་ཉིན་མཚན་སྐྱོ་ངལ་མེད་པར་རྒྱལ་ཁམས་ཞབས་ཀྱིས་་
བཅགས། གསུང་གི་སྒོ་ནས་སྐྱབས་འགྲོ་བཟླས་བརྗོད། གསུང་རབ་འཆད་
ཅིང་སྟོན་པ་ལ་ཉིན་མཚན་མནལ་དང་གཡེལ་བ་མེད་པ་དང་། ཐུགས་ཀྱི་སྒོ་
ནས་དམ་ཆོས་སྡུག་བསྔལ་ཞི་བྱེད་འཁོར་བ་སུན་དབྱུང་ཕྱིར་མཉམ་ཉིད་ཡེ་ཤེས་
ཆེན་པོའི་ངང་ནས་བྱ་བ་ཕྲ་རགས་ཐམས་ཅད་ཐེག་ཆེན་དམིགས་མེད་ཀྱི་སྙིང་
རྗེས་དུས་ཀུན་ཏུ་དྲན་པའི་ལྕགས་ཀྱུས་བཟུང་བ་ཡིན་ཞེས་གསུངས་པ་ལྟར་བུ་
སློབ་ཕྱག་ཕྱིར་བསྡད་པ་ཐམས་ཅད་ཀྱིས་མངོན་སུམ་དུ་མཐོང་བ་དེ་ལྟར་རོ། །
དེ་ནས་དགུང་ལོ་དྲུག་ཅུ་རེ་དྲུག་ཏུ་ཕེབས་པའི་ཚེ། ཆོ་འཕྲུལ་ཟླ་བ་ལ་
སྐུ་མཚམས་དམ་པོར་བཞུགས་དུས་མནལ་ལམ་ཅུང་ཟད་ངན་པའི་མཚན་མ་
ཤར་ཏེ་ཐུགས་དགོངས་ལ་ད་ནི་ཐུབ་བསྟན་སྤྱི་དང༌། ཁྱད་པར་གསོ་བ་རིག་
པའི་བསྟན་པ་མར་འགྲིབ་ཏུ་གྱུར་ཅིང་། རང་རེ་གོང་སྨན་པའི་འཕྲིན་ལས་
འདིའང་བསྡུ་བའི་དུས་ལ་བབས་འདྲ་དགོངས་པ་དང་། སྐུ་ཚེ་ཡང་དྲུག་ཅུ་རེ་
གཅིག་གི་ཚེ་ཚད་ལས་མེད་ཀྱང་ད་བར་འགྱངས་པ་དཀོན་མཆོག་གི་བཀའ་དྲིན་
ཡིན། ད་སེམས་ཉིད་གཏན་ལ་ཕབ་པའི་དུས་ལ་བབས་འདུག་དགོངས་ཏེ་
ཡུམ་ལ་མངགས་གཏམ་དང་། དུས་ཀྱི་རིམ་གྲོ་སུམ་འགྱུར་དུ་བགྱིད་དགོས་
གསུངས་ཏེ་འཆི་བ་ལ་འགྱོད་མེད་ཀྱི་རྟོགས་བརྗོད་འདི་དག་གསུངས།
ཕ་མཁྱེན་བརྩེའི་བདག་ཉིད་གོང་སྨན་པ། །བཀའ་དྲིན་ཆེ་བའི་ཞབས་ལ་
འདུད། །བདག་འཆི་བས་གཏུགས་པའི་འཚོ་ཐབས་པ། །དུས་དེང་སང་དཀོན་
མཆོག་འཕན་དར་ཞེས། །ལྗོངས་དབུས་གཙང་ཀུན་ཏུ་གྲགས་ལགས་ཀྱང་། །
ད་ལོང་མེད་ཚེ་ཞབས་ནུབ་རིར་ཉེ། །ལར་ཆོས་ཀུན་རྨི་ལམ་སྒྱུ་མ་འདྲ། ། སྒོས་
སྒྱུ་ལུས་འཇིག་པའི་ཆོས་ཅན་ཡིན། །ཚེ་འདིའི་སྣང་བ་བསླུ་འཁྲིད་མཁན། །ད་
245



R
ཆོས་བརྒྱད་རི་མོ་བཀྲ་ཡང་ཡལ་ནས་ཐལ། །བདག་ཚེ་འདིར་དལ་འབྱོར་རྟེན་
ཐོབ་སྟེ། །མི་ལོ་བཅུ་གསུམ་ སྟན་ཐོག་ནས། ། ཕ་ཁྱེད་ཀྱི་བཀའ་དྲིན་ཆུ་བོའི་
རྒྱུན། ། དུས་རྒྱུན་ཆད་མེད་པའི་ཐུགས་རྗེའི་སྨན། །ད་རང་ལོ་དྲུག་ཅུ་རྩ་དྲུག་
བར། །བློ་ཐོས་བསམ་བསྒྲུབ་པའི་ཉམས་ལེན་གྱིས། །དུས་ཡེངས་མེད་བསྟན་
དང་འགྲོ་ལ་བསམས། །བུ་སྐལ་ལྡན་སྨིན་གྲོལ་ལམ་ལ་བཀོད། །མ་འགྲོ་དྲུག་
སྡུག་བསྔལ་འདམ་ནས་དྲངས། ། རྫས་དངོས་ཀུན་དམིགས་མེད་སྦྱིན་པར་་་་་
བསྔོས། །ཡུལ་ཕན་བདེའི་འབྱུང་གནས་གངས་རིའི་ལྗོངས། །སྔོན་རྒྱལ་བས་
བྱིན་རླབས་ཐུགས་ རྗེའི་ བཅུད། ། རྫས་ ནུས་མཐུ་ ལྡན་ པ་ སྨན་ གྱི་ ཚོགས། །
བཅུད་འབྱུང་བའི་དྭངས་མ་ས་དང་རྡོ། ། ཤིང་ལྗོན་པ་གཞོན་ནུ་ལྡུམ་བུའི་་་
ཚོགས། །ལར་ལོ་འབྲས་མེ་ཏོག་སྨན་གྱི་མཆོག ། དོན་སྤྲུལ་པ་མཛད་པ་ཇི་
སྙེད་པ། ། གཞི་ས་འཛིན་མཎྜལ་བཀོད་ལེགས་པ། །བཅུད་འཛད་མེད་སྨན་གྱི་
གཏེར་སྒོ་དབྱེ། ། ཕྱིས་རྗེས་འཇུག་དོན་དུ་ལུང་ཡང་བསྟན། ། བུ་ཤ་ནས་ཆད་
པའི་རིགས་རུས་ཅན། །རྟེན་མེ་ཏོག་འཆི་བདག་སད་འཁྱེར་ཡང༌། །བུ་བརྒྱུད་
འཛིན་ནམ་མཁའི་སྐར་ཚོགས་བཞིན། །བདག་འཕྲིན་ལས་ནམ་མཁའི་མཐའ་
ལ་བཅོལ། །ད་ཤི་ཡང་འགྱོད་པ་མེད་པ་ཡིན། ། དཔལ་འཕྲིན་ལས་ལྷུན་གྲུབ་
གོང་སྨན་པ། ། ཐུགས་དགྱེས་ པར་མཛོད་ཅིག་སྨན་པའི་རྒྱལ། ། བདག་འདི་
ནས་ཞིང་གཞན་འགྲོ་བའི་ཚེ། །ཐུགས་གཉིས་སུ་མེད་དོ་གོང་སྨན་པ། །བུ་བརྩེ་
བས་གཟིགས་ཤིག་འཇིག་རྟེན་མགོན། །ཡུལ་གངས་ཅན་མགོན་པོ་སྤྱན་རས་
གཟིགས། ། ཞིང་འདི་ན་གོང་སྨན་ཆོས་ཀྱི་རྗེ། །ཐུགས་གཉིས་སུ་མེད་དོ་བྱིན་
གྱིས་རློབས། ། ཞེས་དབྱིངས་དང་རིག་པ་གཉིས་མེད་དུ་འདྲེས་ཏེ་ཡུམ་དང་
འཁོར་རྣམས་ལ་གསང་བ་མཛད་བཞིན་བཞུགས་དུས། ཆུ་རུག་ལུང་པར་
it
A
is
d
it
is
སྤྱི་དང་།
246
ཁྱད་པར་ཡོལ་འདོང་པའི་ གཡོག་གཅེས་པོ་ ཞིག་ བལ་ཚད་ཀྱིས་་



བཏབ་སྟེ་སྨན་པ་གཞན་གྱིས་བོར་བའི་ཚེ། ཁོང་ཚང་གིས་སྤྱན་འདྲེན་དོས་
དྲག་བྱུང་བ་ལ་སྐུ་འཁོར་རྣམས་ཀྱིས་བཤོལ་བཏབ་སྟེ། ཡོལ་འདོང་པ་དང་
རང་རེ་ཐུགས་མཐུན་མེད་པའི་ཁར། ཉེ་ལམ་ཤེལ་དཀར་རྫོང་དུ་ནང་པ་བོན་
གོང་པ་ལ། ཁོང་རྣམ་པས་འབུལ་ཆས་ཕུལ་ནས་ལུང་མ་བསྟན་གྱི་བཀའ་་
བགྲོས་ཡོད་ཚད་གདའ་བས་ཅིས་ཀྱང་མ་བྱོན་པ་འཐད་ཞུས་པས། རྗེའི་ཞལ་
ནས། ང་སྤྱིར་ཐེག་པ་ཆེན་པོའི་སེམས་བསྐྱེད་དང་འགལ་ཞིང་། ཁྱད་པར་
གསོ་རིག་གི་རྒྱུད་ལས། གནོད་བརྩོན་དགྲ་ལའང་ཕན་གདགས་གཙོར་བྱས་
ཏེ། ཞེས་གསུངས་པས་ཁོས་བློ་འགེལ་ནུས་ན། ངས་མ་ཕྱིན་ན་ཁོ་སྙིང་རྗེ་
བས་འགྲོ་གསུངས་ཏེ་བྱོན་ནས་སྨན་དཔྱད་སོགས་མཛད་པས་ཁོ་འཆི་ཁ་ནས་
བསྐྱབས། སླར་ཡོལ་འདོང་པས་བསམ་ངན་བཅངས་ཏེ་གོང་སྨན་དཀོན་་་་
མཆོག་ འཕན་ དར་ རྗེས་ བཅོས་ ལ་ འབྱོན་ དགོས་ པའི་ གདན་ འདྲེན་ དང་།
འབུལ་བ་སོགས་ནན་ཆེར་ཕུལ་བར་བརྟེན། འཁོར་རྣམས་ཀྱིས་བཤོལ་བཏབ་
མང་པོ་ཞུས་རུང་མ་གསན་པར་འབྱོན་པའི་ཚེ། ཡོལ་འདོང་པ་བློ་བདུད་ཀྱིས་
བསྐྱོད་དེ་གྲོག་པོ་ཞིག་ཏུ་མི་གོ་མཚོན་དང་བཅས་བཞག་སྟེ་སྐུ་ལ་མཚོན་གྱིས་
བསྣུན་ནས་སྐུའི་ཆ་ཤས་རྣམས་དུམ་བུར་བཏུབས། སྐུ་མཚལ་གྱིས་ས་གཞི་
ཁྱབ་སྟེ་དེ་ཉིད་དུ་རབ་བྱུང་བཅུ་པའི་མེ་བྱི (སྤྱི་ལོ་1577) ལོ་ཧོར་ཟླ་7ཚེས་
15ཉིན་མྱ་ངན་ལས་འདས་སོ། །
ཡོལ་འདོང་པ་ནི་ཁུལ་དེའི་སྨན་པའི་ལས་ཀ་བྱེད་མཁན་ཡིན་པ་དང་།
ཁོ་པས་ཕྲག་དོག་དབང་གིས་མཚམས་མེད་པའི་ལས་ངན་བསགས་པ་ཕྱིས་སུ་
ངོས་ཟིན་ནས་འགྱོད་གདུང་དྲག་པོ་སྐྱེས་ཚུལ་རྣམ་ཐར་མཇུག་ཏུ་གསལ་བ་
བཅས་སོ། །
247



སྦུར་ཚོ་བ་ཡོན་ཏན་རྒྱ་མཚོ།
སྦུར་ཚོ་ བ་ཡོན་ ཏན་ རྒྱ་མཚོ་ནི། བྱང་ཕྱོགས་ ཁ་ བ་ ཅན་ གྱི་ལྗོངས།
དབུས་གཙང་རུ་བཞིའི་རྒྱལ་ཁམས་ཆེན་པོ་ལས། ཡུལ་མིང་ཤབ་སྟོད་སྐྱིད་
པའི་ལྗོངས། ཆོས་གྲྭ་ཆེན་པོ་དཔལ་ལྡན་ས་སྐྱའི་ཉེ་འདབས། ཕུ་གསུམ་
སྦུར་ཚོ་ཞེས་པར་སྨན་པའི་དགེ་བཤེས་རྒྱུན་མ་ཆད་པར་བྱོན་ཞིང་མཁས་པའི་
གདུང་འཛིན་ཡབ་རྡོ་རྗེའི་མཚན་ཅན་དང་། ཡུམ་མཚོ་རྒྱལ་གཉིས་ཀྱི་སྲས་སུ་
རབ་བྱུང་དགུ་པའི་མེ་བྱི (སྤྱི་ལོ་1516)ལོའི་ས་ག་ཟླ་བའི་ཚེས་༡༠ལ་འཁྲུངས།
ཡབ་དེ་ཡང་གནང་རིགས་ཀྱི་སྨན་པ་བྲང་ཏི་པ་ཆེན་པོ་དཔལ་མགོན་རྡོ་རྗེ་
དང༌། ཡབ་མེས་ཀྱི་ཞབས་ལ་ཡུན་རིང་དུ་གཏུགས་ནས་མཁས་པའི་མཆོག་ཏུ་
གྲགས་པ་དང་། ཡུམ་དེ་ཉིད་རང་བཞིན་བཟང་བས་ནད་པ་དང་སློབ་མའི་
ཚོགས་ལ་བུ་ལྟར་བརྩེ་ཞིང༌། རྣམ་དཔྱོད་ཀྱི་བློ་གྲོས་གསོ་བ་རིག་པའི་གནས་
ཕལ་ཆེ་བ་མཁྱེན་པས་སྲས་བུ་སློབ་རྣམས་ཀྱི་དཔེ་རྒྱུགས་བཞེས་པ་དང༌། ཚོང་
པ་རྣམས་ལས་དངོས་པོ་འཕངས་མེད་ཀྱི་སྒོ་ནས་བཟང་དྲུག་གི་སྨན་རྣམས་སྒྲུབ་
རྩོལ་མཛད་དེ་ཡབ་ལ་ཕུལ་ཏེ་ཚོགས་གཉིས་རྫོགས་པའི་ཐབས་ལ་སྐྱོ་ངལ་སྤངས་
པའི་བྱང་ཆུབ་སེམས་དཔར་གྲགས། །
ཡབ་ཡུམ་གཉིས་ལ་སྔ་ཕྱིར་སྲས་གསུམ་འཁྲུངས་པ་ཀུན་ཐུགས་རབ་ཆེ་
ཞིང༌། གསོ་བ་རིག་པ་ལ་སྔོན་སྦྱངས་སད་པ་ཤ་སྟག་བྱུང༌། ཁྱད་པར་སྦྱར་
ཚོ་བ་ཡོན་ཏན་རྒྱ་མཚོ་གཞན་ལས་སྟོབས་དང་རྩལ་ཕུན་སུམ་ཚོགས་པ་བྱུང་བས།
ཀུན་གྱིས་སྤྱིར་བཏང་མི་དང་མི་འདྲ་བ་ཡོད་པའི་གླེང་མོལ་བྱེད། དགུང་ལོ་
248



བརྒྱད་ནས་ཀློག་ཡིག་སོགས་ལ་སྦྱངས་པ་མཛད་ཅིང་། དགུང་ལོ་བཅུ་བཞིའི་
སྟེང་ཆོས་འཁོར་རྩེར་གྲྭ་ཁྲལ་ལ་ཕེབས་ནས་ཆོས་ཀྱི་རྗེ་རྡོ་རྗེ་པའི་དྲུང་དུ་དབུ་སྐྲ་
བཅད། མཚན་ཡོན་ཏན་རྒྱ་མཚོ་ཞེས་སུ་གསོལ། །
དགུང་ལོ་བཅུ་དྲུག་ལ་བློ་གསལ་གྲྭ་སྐོར་མཛད་ཅིང༌། མདོ་ཕྱོགས་ལ་
སྦྱངས་པ་ཅུང་ཟད་གནང༌། དེ་ནས་ཆོས་འཁོར་རྩེ་དང༌། དཔལ་ལྡན་ས་སྐྱ་
གཉིས་སུ་དུས་འཁོར་སོགས་ལ་སྦྱངས་པ་མཛད་སྐབས་ཐུགས་རབ་ཆེ་བའི་ཚད་
དུ་བཟུང་ནས་འཇམ་དབྱངས་པར་གྲགས་པ་དང་། མཁན་སློབ་རྣམས་ཀྱིས་
ཀྱང་ཐུགས་རྗེས་ཤིན་ཏུ་འཛིན་པས་བློ་གསར་རྣམས་ཀྱི་སྐྱོར་འགོ་དང༌། གྲྭ་
གཞོན་ཀུན་གྱི་སློབ་དཔོན་དུ་འཛིན་པ་སོགས་བྱུང་། །
དགུང་ལོ་བཅོ་བརྒྱད་སྐབས་ཨ་ཇོ་དྲུང་བསམ་པ་ཞེས་པ་གསོ་རིག་རྒྱུད་
བཞི་ ཐུགས་ སུ་ ཆུད་ ཅིང་། ཕྱག་ལེན་ གདམས་ པ་ བཅས་ ཀློང་ དུ་ གྱུར་ པ།
གོང་སྨན་ཡབ་སྲས་དང༌། ས་སྐྱ་སྨན་གྲོང་ནང་སོ་ལ་སོགས་པས་ ཐབས་དུ་
མས་འདྲེན་འགུགས་མཛད་བཞིན་ཡོད་པ་དེ་སྟབས་མི་ལེགས་པར་འབྲུམ་ནད་
ཀྱིས་སྐུ་འདས། ནུ་བོ་བཀྲ་ཤིས་ལེགས་པ་ན་སོ་གཞོན་པས་སྨན་པའི་བརྒྱུད་པ་
ཆད་ཉེར་ཡོད་དུས་ཡབ་ཡུམ་དང་། ཞང་པོ་སྒོ་མང་པ་སོགས་གཉེན་ཚན་
རྣམས་གྱིས་བཀའ་ནན་ཆེན་པོས་སྦུར་ཚོ་བ་ཡོན་ཏན་རྒྱ་མཚོ་གསོ་བ་རིག་པར་
སྦྱངས་པ་གནང་དགོས་པའི་བཀའ་ནན་མ་བཟློག་པར་མགས་སུ་ཆུད། །
དེ་སྐབས་དབུས་གཙང་ན་གྲགས་ཆེ་བ་ས་སྐྱ་སྨན་གྲོང་དང༌། བྱང་པ་
འཚོ་བྱེད་སོགས་དུ་མ་བཞུགས་ནའང་འགྲན་ཟླ་དང་བྲལ་བ་གོང་སྨན་དཀོན་
མཆོག་འཕན་དར་ཞེས་པའི་མཚན་གསན་པ་ཙམ་གྱིས་ལུས་ཀྱི་བ་སྤུ་གཡོ་བའི་
མོས་གུས་འཁྲུངས་ཤིང་ལ་སྟོད་དུ་མཇལ་བར་ཕེབས་སྐབས། ལམ་བར་དུ་
གོང་སྨན་དཀོན་མཆོག་འཕན་དར་སྡེ་སྲིད་སེང་གེ་རྩེའི་དྲུང་དུ་ཕེབས་པ་དང༌
མཇལ་ནས་སློབ་དཔོན་གྱིས་འོ་སྐོལ་ཚེ་སྔོན་དཔོན་སློབ་ཡིན་ཞིང་ཚེ་འདིར་ཡང་
རྟེན་ འབྲེལ་ རང་འགྲིག་ བྱུང་ བ་ ངོ༌ མཚར་ ཆེ་ ཞེས་ གསུངས་ ནས་ ཕྱག་ དང༌།
249



ཕྱག་ལན་རྩེ་ སྤྲོད་དུ་མཛད་ཅིང་སྦུར་ཚོ་བ་ཡོན་ཏན་རྒྱ་མཚོའི་ཁྱིམ་དུ་ཕྱིར་་
ཕེབས། དེ་ནས་དཔོན་སློབ་དུ་མ་དང་བཅས་སེང་གེ་རྩེར་ཕྱག་ཕེབས་ཏེ་སྡེ་
སྲིད་དང་མཇལ། མཐུན་རྐྱེན་ཕུན་སུམ་ཚོགས་པའི་སྒོ་ནས་བུ་སློབ་རྣམས་
ཡོན་ཏན་སློབ་གཉེར་དང༌། འཆད་ཉན་གྱིས་དུས་འདའ་བའི་བཀའ་དྲིན་
ལས་བློ་བསྐྱེད་ཡར་ངོའི་ཟླ་ལྟར་གོང་འཕེལ་བྱུང་སྟེ་ཕྱག་ལེན་ཉམས་ཁྲིད་ཆེད་དུ་
ནད་པར་ལྟ་རྟོག་གནང་བས་ཉམས་མྱོང་ཆེར་འཁྲུངས། སློབ་དཔོན་གྱི་ཞལ་
སྔ་ནས་སློབ་མའི་ནང་ནས་སྦུར་ཚོ་བ་མཁས་པར་འདུག་གོ་ཞེས་ཆེ་བཙུན་ཀུན་
གྱི་སྙན་དུ་གསོལ་བས་གྲགས་པ་མྱུར་དུ་ཐོན། །
སྐབས་ཤིག་མན་མཁར་དྲང་སྲོང་ཞེས་པ་དང་། རྩ་རྒྱུད་ཀྱི་འགྲེལ་པ་
རྒྱུད་དོན་རབ་གསལ་དཔང་དུ་བཙུགས་ཏེ་བགྲོ་གླེང་གནང་སྐབས་སྦུར་ཚོ་བ་
ཡོན་ཏན་རྒྱ་མཚོའི་རྣམ་དཔྱོད་ལ་གོང་སྨན་དཀོན་མཆོག་འཕན་དར་ཐུགས་
ཤིན་ཏུ་མཉེས་ཏེ། མཁས་མཆོག་བྲང་ཏིའི་གསུང་རབ་ནམ་མཁའི་ཁྱོན། །ཇི་
བཞིན་སྨྲ་བའི་གཞོན་ནུ་རི་བོང་འཛིན། །རྒྱུ་སྐར་དབུས་ན་མཛེས་པ་ཁྱོད་ཉིད་
རྒྱལ། །ཕ་རོལ་ཅ་ཅོ་སྒྲོག་པ་ཟུམ་པར་གྱུར། །ཞེས་པའི་བསྔགས་བརྗོད་མཛད།
དེ་ལྟར་སློབ་དཔོན་དྲུང་དུ་ལོ་གསུམ་བསྟུད་དེ་བཞུགས་རིང་ཟས་ངན་ངོན་ལ་
བརྟེན་ཅིང༌། དཀའ་ཐུབ་དྲག་པོས་ཕྱི་ཐོས་པའི་རྒྱུ་དང་། ནང་རིག་པའི་
ཉམས་མྱོང༌། གཞན་ཡང་ཞལ་གདམས་སྙན་བརྒྱུད། ལུས་ཀྱི་ཐིག་འགྲེམས།
སྨན་གྱི་ངོས་འཛིན་སོགས་ལ་སྒྲོ་འདོགས་བཅད་ནས་རང་ཡུལ་ལ་ཕེབས་ཁར།
སློབ་དཔོན་གྱི་ཞལ་ནས། འཚོ་བྱེད་ཡོན་ཏན་རྒྱ་མཚོ་ལ་ཡོན་ཏན་གྱི་བྲེ་ཁ་
དགའ་རབ་ཁེངས་ཡོད་ནའང་ད་དུང་ཁོར་གཅིག་སླེབས་པ་གྱིས། སྒོ་གསུམ་
བཏང་སྙོམས་ལ་མ་སོང་བ་དང་། ནད་པ་རྣམས་ལ་ཞིབ་ཚགས་ཀྱིས་བཅོས་ཁ་
གྱིས་ཤིག བློ་བསྐྱེད་ཞོར་ལ་འོང་། འོན་ཀྱང་འཕྲིན་ལས་ཧ་ཅང་ཆེ་བ་མ་
བྱུང་དོགས་དང༌། ཚེ་ལའང་བར་ཆད་འབྱུང་ཉེན་ཆེ། ལོ་རེ་བཞིན་གླང་
ཆེན་ཙཀྲའི་བསྒྲུབ་པ་དང་། ཚེ་སྒྲུབ་སོགས་ལ་ནན་ཏན་གྱིས། རེ་ཞིག་ནས་
250



གདུལ་བྱའང་གནངས་ཆེ་བ་ཞིག་གི་རྟེན་འབྲེལ་འགྲིག་པ་འདུག་གོ་ཞེས་་་་་
གསུངས། །
དགུང་ལོ་ཉེར་གཉིས་སྐབས་ཤབ་ཕྱོགས་སུ་ནད་ཡམས་ཆེན་པོ་ཞིག་བྱུང་
དུས་སྨན་སེར་ཆེ་ཆུང་དང་། རིལ་དམར་སོགས་ཕྱག་ལེན་མཛད་པས་ནད་པ་
འཆི་ཁ་ནས་བསྐྱབས་པ་དུ་མ་དང་། ཁྱད་པར་ཕུ་གསུམ་གྱི་འབྲོག་པ་རྣམས་
ལ་ཕན་ཐོགས་ཤིན་ཏུ་ཆེ་བ་བྱུང་ཞེས་གསུངས་པའི་ཁར་དུས་རྒྱུན་དུ་བཟང་དྲུག་
གི་ སྨན་ དཔག་ ཏུ་ མེད་ པ་ བསྒྲུབས་ ཏེ་ནད་ པ་ དུ་ མའི་ ཟུག་ ཇུ་ ཞི་ བ་ དང་།
དབྱར་ཁ་རི་ལ་ཕེབས་ནས་སྔོ་སྨན་སྣ་ཚོགས་འཐུ་བསྒྲུབ་གནང༌། སྐབས་ཤིག་
ཚ་རོང་ཕྱོགས་སུ་སྨན་འཐོག་ལ་ཕེབས་སྐབས་མདོ་སྤྱི་བྱང་ན་ནང་པ་ཐོག་བཀྲས་
པ་བད་ཀན་སྨུག་པོ་ན་བ་དང་། སྲས་མོ་ཞིག་གྲུམ་ནད་གྱིས་ཟིན་པར་བཅོས་
ཀ་གནང་བས་སེང་དྲག་བྱུང་སྟབས་ཁོ་ཚོ་དད་པ་སྐྱེས་ཏེ། ངེད་ཀྱི་བུ་གང་
འཐད་ཅིག་སྨན་སློབ་པར་འདོད་པས་རྗེས་སུ་བཟུང་བར་ཞུ་ཟེར་བ་ལྟར་སློབ་
དཔོན་གྱིས་ལུང་བསྟན་གནང་བ་དེ་རང་ཡིན་སྙམ་པ་ཐུགས་ལ་ཤར་ཞིང་མདོ་སྤྱི་
ཆོས་མཛད་སློབ་མར་ཉར་རྒྱུ་ཞལ་གྱིས་བཞེས། དེ་ནས་དགུན་དུས་རྒྱས་ཕུའི་
རི་ཁྲོད་དུ་དཔེ་མཚམས་ལ་བཞུགས་ཤིང༌། དབྱར་དུས་ཆོས་འཁོར་རྩེར་གསོ་
རིག་འཆད་ཉན་བཙུགས་ཏེ་སློབ་མ་བསྐྱངས་པར་མི་དམངས་སྐྱ་བཙུན་རྣམས་
སྨོན་པའི་གནས་སུ་གྱུར། སྦུར་ཚོ་བར་བུ་སློབ་མང་པོ་མེད་རུང་ཚང་མ་བསླབ་
སྦྱངས་ཤིན་ཏུ་ལེགས་པའི་ཁར་མདོ་སྤྱི་ཆོས་མཛད་འདི་ནི་ཤེས་རབ་ཆེ་བས་ཟུར་
བསྟན་པས་ཆོག་པ་དང་། བློ་འཛིན་གྱི་ཤེས་རབ་ང་ཆེ་རུང༌། གོ་བབས་ཀྱི་
ཤེས་རབ་ཁྱེད་ཆེ་བ་འདུག བླ་མ་གོང་སྨན་པས་བཀའ་ལུང་བཟང་པོ་གནང་
བ་དང༌། དེ་རྗེས་རྨི་ལྟས་ཁྱད་པར་ཅན་བྱུང་བ་དེ་ཁྱེད་ཡིན་པ་འདྲ། གང་
ནའང་སྔོན་སྦྱངས་ཀྱི་ལས་འཕྲོ་སད་པ་ཞིག་ཡིན་འདུག་ཅེས་ཐུགས་མཉེས་པར་
མཛད། །
ཡང་སྔ་སོར་གོང་སྨན་ཆེན་པོའི་བཀའ་ལུང་ལ། ད་དུང་ལ་སྟོད་དུ་
251



10
18
ཐེངས་གཅིག་སླེབས་པ་གྱིས་གསུངས་པ་དང་། ཁྱད་པར་རྩའི་ལྷ་མོའི་སྒྲུབ་པ་
དང་། དམུ་ཆུའི་ནད་ལ་ཕན་པའི་དོགས་གཅོད་སོགས་ཞུ་དགོས་དུ་མ་དང་།
མཆེད་གྲོགས་རྣམས་ཀྱང་མཇལ་བ་ཞིག་བྱུང་ན་སྙམ་སྟེ་མདོ་སྤྱི་ཆོས་མཛད་དང༌།
ནུ་བོ་བཀྲ་ཤིས་མཉམ་དུ་ལ་སྟོད་ལ་ཕེབས། དིང་རི་གངས་དཀར་དུ་སློབ་
དཔོན་དང་མཇལ་དུས་ང་ཡི་བུ་ཆེན་སྦྱར་ཚོ་བ་སླེབས་པ་ཡིན་ནམ་གསུངས་ཏེ་
ཐུགས་མཉེས་མཛད། དེ་ནས་གོང་སྨན་ཆེན་པོ་སྒོས་གཞིས་སུ་ཕྱག་ཕེབས་
རྗེས་འབུལ་ཆས་ཕྱོགས་གཅིག་ཏུ་བསྡོམས་ཏེ་ཕྱག་འབུལ་ཐོག་དྲི་བརྩད་གནང་
བ་རྣམས་ལ་ཞུ་ལན་ཕུལ་བས་སྦུར་ཚོ་བ་རྐང་ཐང་ལ་ཡོང་བ་དང་། སློབ་མ་
འདི་གཉིས་ཀྱང་གཞུང་གི་ཐོས་རྒྱ་དགའ་རབ་བྱུང་འདུག སང་ཉིན་ནས་
མན་ངག་རྒྱུད་དང་བཅས་པའི་འཆད་ཉན་འཛུགས་རྒྱུ་ཡིན་ཞེས་གསུང་ཆོས་
སྔར་མ་ཐོས་པ་མང་པོ་གནང༌། ལྷག་པར་སྦུར་ཚོ་བ་དང༌། མདོ་སྤྱི་ཆོས་
མཛད་གཉིས་ལ་རྩའི་ལྷ་མོའི་རྗེས་གནང་རིག་གཏད་གནང་ཞིང་བསྙེན་སྒྲུབ་
དམ་པོར་བཞུགས། སྐུ་མཚམས་གྲོལ་ནས་ སོ་ སོའི་མཚན་ལྟས་དང་མཐུན་
པར་སློབ་དཔོན་གྱི་ཞལ་ནས། སྦུར་ཚོ་བ་འབྲུ་ནོར་འཕེལ་བ་འདུག་རུང་ཚེ་
དང་འཕྲིན་ལས་ལ་བར་གཅོད་ཆེན་པོ་འདུག སློབ་མ་ཡང་མང་པོ་མི་ཡོང་
ཞེས་པའི་ལུང་བསྟན་ཡང་བསྐྱར་བསྩལ། དེ་མུར་སྦུར་ཚོ་བའི་ལུང་པར་ནད་
རྐྱེན་ཞིག་བྱུང་ནས་མྱུར་དུ་ཕེབས་དགོས་ཤར་སྐབས་སླར་ཡང་གོང་སྨན་པ་ཆེན་
པོས་ཐུན་མོང་མ་ཡིན་པའི་མན་ངག་མང་པོ་དང༌། བཟང་དྲུག་གི་སྨན་ཇི་
སྙེད་པའི་གནང་སྦྱིན་གནང་ནས་ད་ལྟ་མི་འགྲོ་ཀ་མེད་ཡིན། སླར་ཡང་མཇལ་
བའི་སྨོན་ལམ་འདེབས་གསུངས་ཤིང་བྱིན་རླབས་མཛད། རང་ཡུལ་ལ་ཕེབས་
རྗེས་ནད་པའི་དོན་ལ་སྐྱོ་ངལ་སྤངས་ཤིང༌། ཟང་ཟིང་གི་ནོར་རྣམས་སྨན་དུ་
བསྒྲིལ་ནས་ནད་པའི་ཁར་ཅི་འགྲོ་གནང་། བླ་མའི་བཀའ་བཞིན་ལྷ་ས་མཇལ་
བ་དང་། དབུས་ཕྱོགས་སུ་འགྲོ་དོན་བསྐྱང་དགོས་དགོངས་རུང་བསྙུན་གཞི་
ཕོག་ནས་ཇོ་ཤཀ་རྣམ་གཉིས་མཇལ་བ་ཙམ་ལས་རྟེན་འབྲེལ་མ་འགྲིག་པར་རང་
252



ཡུལ་དུ་ཕྱིར་ཕེབས། ལོ་གཅིག་རིང་རང་གི་སློབ་མ་མདོ་སྤྱི་ཆོས་མཛད་ཀྱིས་
བསྙུན་གཡོག་ཞུས་ནས་རིམ་གྱིས་བསྙུན་དྭངས་པ་བྱུང༌། །
དེ་རྗེས་ཡང་བསྐྱར་གོང་སྨན་པ་ཆེན་པོ་གདན་སར་ཕེབས་པ་དང་མཇལ་
ནས་ཕྱིན་ཆད་སྨན་དཔྱད་འཕྲོད་བསྟེན་བྱེད་ཕྱོགས་ཀྱི་བཀའ་སློབ་དང༌། ཚེ་
ལ་བར་ཆད་ཡོང་ཉེན་ལ་མན་མཁར་དུ་ལོ་གཅིག་རིང་བླ་མ་བཟང་པོ་ཞིག་ཡོད་
པ་དེའི་དྲུང་དུ་ཚེ་དབང་ཚེ་སྒྲུབ་ཞུས་གསུངས་པ་ལྟར་གང་མགྱོགས་ཕེབས་རྩིས་
སྐབས་ཕུ་གསུམ་རྫོང་དུ་དཔོན་དྲུང་བསྟུན་པ་དང་། བསམ་གྲུབ་རྩེ་སོགས་ལ་
གཞན་ཕན་གྱིས་གཡེངས་ཏེ་བླ་མའི་ལུང་བསྟན་བརྗེད་ པ་ལྟར་ གྱུར་ སྟབས་་་་
དགུང་ལོ་སུམ་ཅུ་སོ་དྲུག་སོན་སྐབས་སྦུར་ཚོ་བ་སྔར་སྐུ་གཟུགས་ངན་པའི་ཁར་
གློ་བུར་ཚད་ནད་ཀྱིས་ཟིན་ཏེ་སྐུ་ཁམས་ཤིན་ཏུ་འཁྲུགས་ནས་སྨན་ཡང་ངོ་ཆེར་
མ་བྱུང་བའི་ཚེ། སྔར་གྱི་ལུང་བསྟན་རྣམས་དྲན་ཏེ་རིམ་གྲོ་སོགས་མང་པོ་
གནང་རུང་ཕན་པ་མ་བྱུང་། དེ་འཕྲལ་ལ་སྟོད་དུ་བང་ཆེན་བཏང་བས་གོང་
སྨན་ཆེན་པོའི་བཀའ་ལུང་ལ། སྔར་སྨོས་པའི་དམ་བཅའ་རྣམས་ཕྱི་བཤོལ་དུ་
ལུས། བློ་བདུད་ཀྱིས་བསླད་པ་མ་ཚོར་བ་འདུག སྨད་ཕྱོགས་ན་གྲགས་པའི་
བུ་ཆེན་གཅིག་ཁོང་ཡིན་ཏེ་ད་ཕར་སོང་ཟིན་འདུག་པས་བྱ་ཐབས་བྲལ་ཞེས་སྤྱན་
ཆབ་བསིལ་ཞིང་ཡང་གསུངས་དོན། ཁོང་གསོ་བ་རིག་པའི་བསྟན་པ་ལ་ཆེད་
དུ་གཉེར་བའི་ འདུན་པ་དྲག་པོ་ཞིག་ཡོད་ པ་ ཡིན་ཏེ་བདུད་ རིགས་ ཁ་ རྒྱལ།
སེམས་ཅན་གྱི་ལས་ཟད་པས་ཁོ་བོ་ལ་དེ་ལྟ་བུའི་དད་པ་དང་ལྡན་པའི་སློབ་མ་
དཀོན་པར་མཆིས་སོ་ཞེས་གསུངས་ནས་ཐུགས་ཁྲལ་མང་དུ་མཛད་ཅིང་བྱིན་
རླབས་ཀྱི་རྟེན་དང་བཅས་པ་གནང་། ཕྱི་མར་མཇལ་བའི་བསྔོ་སྨོན་ཡང་དག་
པར་མཛད། བང་ཆེན་ཕྱིར་འཁོར་དུས་བླ་མའི་བཀའ་རྣམས་གསན་འཕྲལ་
ད་རང་ཡུན་རིང་སྡོད་པ་མི་འདུག ཚ་རོང་ལ་བང་ཆེན་ཐོངས། མདོ་སྤེ་
ཆོས་མཛད་ཁོང་ལས་ཀྱི་འབྲེལ་བའི་བུ་སློབ་ཡིན་པས་ཐུག་ཙམ་བྱུང་ན་སྙམ་
གསུངས། དེར་མདོ་སྤྱི་མྱུར་དུ་འབྱོར་དུས་རང་རེ་དཔོན་སློབ་འཕྲད་པའི་
253



མཐའ་མ་ཡིན། ད་ལན་སྐྱེས་ཆེན་འདེགས་པ་འདུག་གོ ། སྔར་ཁས་བླངས་
པའི་ཆིག་བརྒྱུད་ཀྱི་གདམས་པ་ཟབ་མོ་འདི་ཡིན་པས་འཚག་གྱིས། བདག་ལ་
ཚེ་འདིར་གཞན་ཕན་འཕྲིན་ལས་ཆེར་མ་བྱུང་ཞིང་རིགས་རྒྱུད་ཀྱི་བསྟན་པ་་
འཛིན་ཐུབ་པ་དཀའ་བར་འདུག་ན། གཞན་ཕན་གྱི་འཕྲིན་ལས་འདི་ཁྱེད་ལ་
གཏད་པ་ཡིན་པས་ཆོས་ བརྒྱུད་བཀའ་བབས་བླ་མའི་ལུང་བསྟན་བཞིན་དུ་་་
ཐུགས་ལ་ཞོག ང་འཆི་གྲོལ་གདེང་དང་ལྡན་པ་ཞིག་མི་འདུག་ནའང་ཚེ་ནམ་
ཐུབ་ཀྱི་བར་གཞན་དོན་ཡིད་ལ་བྱེད་པ་དང་འབྲལ་མ་མྱོང་། ངག་གཤར་
སྦྱངས་དང་འབྲལ་མ་མྱོང་། ལག་སྨན་སྦྱོར་དང་འབྲལ་མ་མྱོང་། ཕྱི་མར་
ཡང་གསོ་བ་རིག་པའི་བསྟན་པ་དང་མཇལ་བ་ཞིག་ཡོང་ངམ་སྙམ་པ་ཡོད། དེ་
རྣམས་ནི་ཁོ་བོའི་གཞན་དོན་གྱི་རིམ་པའོ་ཞེས་གསུངས་བཞིན་སྐུ་ཁམས་ཇེ་ལོད་
ལ་སོང་སྟེ་མཐར་ལྕགས་ཕག(སྤྱི་ལོ་1551) ལོ་ཁྲ་ཟླ་བའི་ཚེས་བཅུ་ཉིན་སྐུ་
གཤེགས་སོ། །
མཆན་འགྲེལ།
དུས་གསུམ་གྱི་རྒྱལ་བ་སྲས་བཅས་ཀྱི་མཁྱེན་བརྩེའི་སྤྱི་གཟུགས་མཁས་པ་དང་གྲུབ་པའི་
ཕ་རོལ་དུ་སོན་པ་རིགས་བརྒྱའི་ཁྱབ་བདག་གཡུ་ཐོག་གསར་མ་ཡོན་ཏན་མགོན་པོའི་
རྣམ་ཐར་(ལྕགས་པར་ཤོག་གྲངས་ ༣༢༦བ་༢༢） དུ་གནོད་སྦྱིན་ཞང་བློན་གྱི་སྒྲུབ་
ཐབས་གླང་ཆེན་འཁོར་ལོ་སོགས་བསྩལ་ཞེས་གསལ། །
254



ཚ་རོང་དཔལ་ལྡན་རྒྱལ་མཚན།
གཙང་ཕྱོགས་ཀྱི་སྨན་པ་ཚ་རོང་དཔལ་ལྡན་རྒྱལ་མཚན་ནི། ཆོས་གྲྭ་
ཆེན་པོ་དཔལ་ས་སྐྱའི་ཉེ་འདབས། ཤབ་སྟོད་ཚ་མོ་སྟག་གདོང་གི་ཤར་གླིང་།
ལྷ་སྤུངས་སྨན་རྒྱལ་མོའི་གཡས་འདབས་ཚ་རོང་མདོ་སྤྱི་ཞེས་བྱ་བར། ཡབ་
སྟོད་སྟོན་གྱི་བརྒྱུད་པ་དཔལ་ལྡན་སྐྱིད་དང་ཁུ་བོ་དཔལ་ལྡན་རྒྱལ་མཚན་ལ་ཡུམ་
ཆོས་སྐྱོང་འཛོམས་པ་ཞེས་བྱ་བའི་རིགས་རུས་ཆོ་འབྲང་ལས་རབ་བྱུང་དགུ་པའི་
ཤིང་ལུག(སྤྱི་ལོ1535)ལོའི་ཟླ་བ་བརྒྱད་པར་སྐུ་བལྟམས། །
དགུང་ལོ་གསུམ་གྱི་སྐབས་རྗེ་ཚ་རོང་རས་ཆེན་དྲུང་དུ་ཡུམ་སྲས་གཉིས་
ཕེབས་དུས་བླ་མའི་ཞལ་ནས་བྱིས་པ་འདི་ཤེས་རབ་ཆེ་ཞིང་ཏིང་ངེ་འཛིན་རང་
ཤུགས་ལ་སྐྱེ་བ་ཞིག་འདུག་ཅེས་གསུངས་སྟབས་ཡུམ་གྱིས་གཙང་སྦྲ་འཕྲོད་་་་
བསྟེན་ཧ་ཅང་ཡག་པོ་མཛད། ། །
དགུང་ལོ་དགུ་པར་ཆོས་སྒོར་ཞུགས་ཏེ་ཐམས་ཅད་མཁྱེན་པ་ངག་དབང་
གྲགས་པ་དཔལ་བཟང་པོའི་དྲུང་དུ་དབུ་སྐྲ་བཅད་དེ་དགེ་བསྙེན་གྱི་སྡོམ་པ་
བཞེས། ཕྱོགས་མཚུངས་སློབ་དཔོན་ཤཱཀྱ་བཟང་པོའི་མདུན་སར་འབད་པ་
དྲག་པོས་ཀློག་ཡིག་བསླབས་ཏེ་སྦྱངས་འབྲས་ཆེ་བར་སློབ་དཔོན་ཡང་ཡ་མཚན་
དུ་གྱུར། །
དགུང་ལོ་བཅུ་གཉིས་སྐབས་གངས་ཅན་ཆོས་འཕེལ་གྱི་གྲྭ་སར་ལོ་ཕྱེད་
དང་ བཞིར་བསྡུས་གྲྭ་བསླབས། མཁན་ཆེན་བྱང་ཆུབ་བློ་ལྡན་སོགས་ཀྱིས་
བཀའ་དྲིན་ཆེ་བར་བསྐྱངས། འོན་ཀྱང་སྔོན་གྱི་ལས་འབྲེལ་གསོ་བ་རིག་པ་
255



དང་། གསང་སྔགས་རྡོ་རྗེ་ཐེག་པར་ཡོད་པའི་དབང་གིས་མདོ་ཕྱོགས་ལ་བློ་
སྐྱེད་ཆེར་མེད་པ་ནས་འགལ་རྐྱེན་ཤིན་ཏུ་མང་བ་བྱུང་ཞེས་གསུངས། ལྷག་
པར་དགུང་ལོ་བཅོ་ལྔའི་སྐབས་རྒྱུ་གཟེར་གྱི་རིམས་དྲག་པོ་ཐེངས་གཉིས་བསྐྲུན་
ནས་སྐུ་ཚེའི་འདུ་བྱེད་སྟོངས་སུ་ཉེ་བ་ན་འཚོ་བྱེད་མཁས་པ་རབ་འབྱམས་ཀུན་
དགའ་བཀྲ་ཤིས་ པ་དང་། མངའ་རིས་པ་དབོན་པོ་ རྒྱལ་ མཚན་ལེགས་ པ་་
གཉིས་ཀྱིས་སྨན་དཔྱད་གནང་སྟེ་འཆི་ཁ་ནས་ཐར་སྟབས་གསོ་བ་རིག་པར་ཐུན་
མོང་མ་ཡིན་པའི་མོས་གུས་དང་ཡིད་ཆེས་འཁྲུངས་ཤིང་། ཁ་ཞེ་གཉིས་མེད་ཀྱི་
དམ་བཅའ་བརྟན་པོས་མདོ་ཕྱོགས་ཀྱི་སློབ་གཉེར་བཤོལ་ནས་ཐེག་ཆེན་སྒྲུབ་་
སྡེར་ཟླ་གཅིག་ཙམ་ཚེ་སྒྲུབ་ལ་བཞུགས། དེ་རྗེས་ རབ་བྱུང་བསྒྲུབས་ནས་་་
མཚན་ལ་དཔལ་ལྡན་རྒྱལ་མཚན་ཞེས་གསོལ། དཔལ་ས་སྐྱར་ཆོས་ཞུགས་
གནང་རྩིས་སྐབས་ཡབ་ཀྱིས་བཤོལ་བཏབ་སྟེ་སེམས་ཅན་ལ་དངོས་སུ་ ཕན་་་་
ཐོགས་པའི་འཚོ་བྱེད་ཅིག་བསླབ་པ་རང་འཐད་གསུངས་ནས་སྨན་དཔེ་དང་།
ཆ་བྱད་སོགས་བླུས་ཏེ་གནང་བས་ཚེ་སྔོན་གྱི་བག་ཆགས་སད་པ་དང༌། རང་
ནད་ལས་ཐར་བ་དྲན་ཏེ་སློབ་པར་ཆས་དུས་ཡུལ་གྱི་མི་དང་། གྲོགས་མཆེད་
འགས་ལྷ་རྗེ་བྱས་ན་ཁྱིམ་ཐབས་ཀྱི་ཡོན་ཏན་ཡིན་ཚུལ་དང༌། འགའ་རེས་ལྷ་
རྗེ་ནི་བརྒྱུད་པ་ཅན་མ་གཏོགས་མི་ཀུན་གྱིས་ཤེས་པ་མིན་ཟེར་བ་དང་། ཐ་ན་
ཕྲག་དོག་ཅན་ཁ་ཤས་ཀྱིས་མི་འདིས་ལྷ་རྗེ་ཤེས་ན་མིག་ཏུ་སྒོག་ཆུ་བརྡུང་ཞེས་པ་
སོགས་ལབ་བརྗོད་སྣ་ཚོགས་བྱུང་བར་བརྟེན་གསོ་རིག་ག ཤའ་མ་ཞིག་མ་ཤེས་ན་
ལྕེབས་ཏེ་འཆི་དགོས་སྙམ་པའི་དམ་བཅའ་དྲག་པོ་བཅངས་ནས་དགུང་ལོ་བཅུ་
དགུའི་ཐོག་གསོ་རིག་རྒྱུད་བཞིའི་ཐོག་མ་རྩ་རྒྱུད་ནས་དབུ་བཙུགས། ལོ་་་
གཅིག་གི་བར་ཐེག་ཆེན་སྒྲུབ་སྡེར་ཉིན་མཚན་སྐྱོ་ངལ་སྤངས་ནས་སློབ་གཉེར་
གནང་བས་རྩ་བཤད་ཕྱི་གསུམ་གསལ་ལ་ཟློས་པ་མེད་པ་སྦྱངས། ལྷག་པར་
ཕག་སྟོན་གྱི་ཕྱག་བྲིས་མའི་རྒྱུད་བཞི་ཕྱག་ཏུ་བྱུང་ནས་རྒྱུད་གསུམ་གྱི་ཚིག་དག་
པ་མ་ཚད་རྒྱུད་དོན་ཡང་རགས་ཙམ་གོ་ནུས་པ་བྱུང་ཞེས་གསུངས། །
256



དེ་ནས་སློབ་དཔོན་མཁས་པ་ཞིག་བསྟེན་པར་དགོངས་ཀྱང་ཚད་ལྡན་
འོས་པ་དཀོན་པའི་དུས། སྔོན་ཤུགས་ལས་འབྲེལ་བཟང་པོས་རྐྱེན་སྦྱར་ཏེ་
རང་ཉིད་ཀྱི་ཇོ་ཇོ་དང༌། སྲིང་མོ་ནད་གཞི་ཚབས་ཆེན་གྱིས་བཏབ་པ་ལས་
འཚོ་བྱེད་སྦུར་ཚོ་བ་ཆབ་ཚན་དང་། སྐྱེར་ཁཎ་འཆོས་པ་ལ་ཕེབས་པ་གདན་
འདྲེན་ཞུས། སྨན་གནང་བ་ཙམ་གྱིས་ནད་ལས་གྲོལ་ཏེ་ཐམས་ཅད་ཡིད་ཆེས་
ཀྱི་གནས་སུ་གྱུར་པར་བརྟེན་ཉེ་རིགས་རྣམས་ཀྱིས་གྲོས་འདེབས་དང་། རང་
ཉིད་ཀྱི་མོས་པ་ལྟར་དགུང་ལོ་ཉི་ཤུའི་ཁར་སློབ་དཔོན་དམ་པ་སྦུར་ཚོ་བ་ཡོན་
ཏན་རྒྱ་མཚོའི་དྲུང་དུ་ཕེབས། ལོ་ཕྱེད་དང་གཉིས་ཀྱི་བར་ཐུགས་བརྩེ་བས་
བསྐྱངས། གཞུང་དང་གདམས་པ་ལག་ལེན་དང་བཅས་པའི་བསླབས་སྦྱངས་
མ་ལུས་པ་གནང༌། དེ་ཡང་དང་པོ་བླ་མ་བསྟེན་པའི་ཉམས་མྱོང་མ་མཆིས་པ་
ནས་དགོངས་པ་མ་ལོན་བར་ཐུགས་ལྕི་ཞིང་འཐུམ་པའི་ངང་ཚུལ་དང་། ཡོན་
ཏན་གནང་ཆེས་པ་ནས་མ་ཤེས་དོགས་པའི་སེམས་ཁུར་དང་། དཔེ་འཛིན་
མན་རྒྱུད་ཤོ་ལོ་ཀ་བཅོ་ལྔ་ཉིན་རེ་བཞིན་སྔ་དྲོ་རྒྱུགས་འབུལ་ཞུ་རྒྱུ། རྒྱུན་དུ་
ཐོར་སྦྱོང་གྲོལ་རྗེས་གསུང་ཐུན་ཤོ་ལོ་ཀ་གཉིས་གཉིས། ཚ་བ་བཞེས་དུས་ཤོ་ལོ་
ཀ་གཉིས་ཙམ། དེ་ནས་ཉི་མ་དྲོ་ཁར་བཤར་སྦྱངས། ཉིན་གུང་རྒྱུད་ཀྱི་་
འཆད་ཉན་ས་བཅད། ལུང་གི་རྒྱབ་རྟེན་འབྲུ་གཉེར་གལ་ཆེ་བ་རྣམས་ཀྱི་
གསུང་ཐུན། དགོང་ཁ་བཤར་སྦྱང་དང༌། སྲོད་སྐྱོང་ནམ་ཕྱེད་བར་གནང་།
ད་དུང་ཉིན་པར་ནད་པ་གཟིགས་དུས་སློབ་དཔོན་སྦུར་ཚོ་བས་ནད་རྟགས་དང་།
གསོ་ཐབས། ལོག་གནོན། རྗེས་གཅོད་དང་བཅས་པའི་འདྲི་བརྩད་གནང་
བ་དང་། དེ་སྟེང་གཞུང་གི་བཤད་པ་ལག་ལེན་ངོ་སྤྲོད་བཅས་པ་རྒྱུན་ཆགས་
སུ་སྒྲིགས་གཅུར་གནང་བ་སོགས་ཇི་བཞིན་ཉམས་སུ་བཞེས་སྟབས་དབྱར་ངོ་
གཅིག་ལ་དཔལ་ལྡན་རྒྱལ་མཚན་ཤིག་ནད་བསྟུན་ནས་སྐུ་གཟུགས་ཀེང་རུས་
ལྟར་གྱུར་ཅིང༌། སློབ་གཉེར་ཡང་ཁམས་ཀྱིས་མི་འཆུན་པ་བྱུང༌། དེ་དུས་
སློབ་དཔོན་སྦུར་ཚོ་བས་ཁམས་དང་མཐུན་པའི་སྨན་དང་ཟས་སོགས་བཀའ་
257



དྲིན་བསྐྱངས་པ་དང་། རང་ཉིད་ཀྱིས་ཀྱང་སློབ་གཉེར་རྒྱུན་མ་ཆད་པར་་
གནང་བས་རིམ་ གྱིས་ཤིག་ནད་ལས་གྲོལ། དེའི་དུས་སློབ་དཔོན་ཤིན་ཏུ་་་
མཉེས་ནས་གདམས་པ་ཟབ་མོ་རྣམས་ལྷུག་པར་གནང༌། །
དགུང་ལོ་ཉི་ཤུ་རྩ་གཉིས་སྐབས་འཚོ་བྱེད་མཁས་པ་མང་པོའི་མདུན་སར་
རྒྱུད་གསུམ་གྱི་བཤད་པ་གནང་བས་ཀུན་གྱིས་ཤེས་རབ་དང༌། ཚིག་དོན་སྨྲ་བ་
ལ་འགྲན་ཟླ་བྲལ་བའི་སྙན་གྲགས་ཐོབ། ལོ་དེའི་དགུན་དུས་ཟླ་བ་གསུམ་གྱི་
བར་ལྷུན་པོ་རྩེར་དཔེ་མཚམས་སྒོ་ལྕགས་ལ་མཚམས་རྡོ་བཅོལ་ཏེ་གཅིག་པུར་
སློབ་གཉེར་གནང་བས་མན་ངག་རྒྱུད་ཀྱི་ལེའུ་གྱ་གསུམ་བར་ངག་སྐྱོར་ཐུབ།
དེ་དུས་ལུས་སྟོབས་ཇེ་ངན་དུ་སོང་བས་གྲང་ནད་ཕོག་པ་དང་། སྲོད་ལོང་
དང་དམར་འཐོམ་ལངས་པ་སོགས་ཀྱིས་ཕྱི་དྲོའི་ཁ་ཟས་བཞེས་དགོས་བྱུང་བར་
གདའ། །
དེ་ནས་སློབ་དཔོན་སྦུར་ཚོ་བའི་བཀའ་ལུང་ལས། ང་རང་གི་གདམས་
པ་བཤད་སྒྲོས་དང་བཅས་པ་གང་ཡོད་བུམ་པ་གང་བྱོའི་ཚུལ་དུ་སྤྲད་པ་འདི་ཀ་
ཡིན། གདམས་པ་ཆིག་བརྒྱུད་མ་གཉིས་ཡོད་པ་རྗེས་སུ་སྟེར་ཡོང་། ད་རང་
རེ་སྟོད་ཕྱོགས་ལ་དཔོན་ཚང་རིན་པོ་ཆེ ( གོང་སྨན་དཀོན་མཆོག་འཕན་དར)
མཇལ་བ་དང་སྙན་བརྒྱུད་ ཁ་ཡར་ཞུ་དགོས་ཡོད། ཁྱེད་རང་ལ་ཡང་རྒྱུད་་
བཞིའི་ལུང་བཤད་སྒྲོས་གདམས་པ་མང་པོ་ཞུ་བ་དང༌། བློ་རྩལ་འདི་ཁ་ཙམ་
ལ་བླ་མ་ཡང་ཤིན་ཏུ་མཉེས་པ་ཡོང་བས་ཅིས་ཀྱང་ཕྱིན་པ་དྲག་གསུངས་པ་ལྟར་
དཔོན་ཚང་རིན་པོ་ཆེ་མཇལ་བར་ཕེབས། དིང་རིར་སློབ་དཔོན་སྦུར་ཚོ་བ་
དང་། ཁོང་གི་གཅུང་པོ། དཔལ་ལྡན་རྒྱལ་མཚན་གསུམ་གྱིས་དཔོན་ཚང་
རིན་པོ་ཆེར་མཇལ་རྟེན་དུ་ཐོག་མ་ ཨ་རུ་གསེར་མདོག་རེ་རེ་ ཕུལ་ནས་བྱིན་་
རླབས་ཞུས། ཆུ་རུག་ཏུ་ཕེབས་རྗེས་དཔོན་ཚང་རིན་པོ་ཆེར་ཕྱག་རྟེན་གསེར་
ཞོ་གང་། དར་ཡུག་ནམ་ལྡེང་གཅིག གསོལ་འཆིང་གཅིག སྐུ་གཟན་
གཅིག གཡུ་ཆུང་ གསུམ། རྔ་ དཀར་ གཅིག རས་ ཡུག་ རྣམས་ ཕུལ།
258



གཞན་ཡང་དཔོན་ཚང་རིན་པོ་ཆེའི་གསང་ཡུམ་དང་། མཆེད་གྲོགས་རྣམས་
ལ་ཇ་ཆང་སོགས་ཀྱི་སྟོན་མོ་རྒྱས་པར་བཤམས། དཔོན་ཚང་རིན་པོ་ཆེ་ཐུགས་
མཉེས་ཏེ་སྦུར་ཚོ་བ་ལ་བསྔགས་བརྗོད་ཐོག་བུ་སློབ་འདི་གཉིས་ཀྱི་སྐྱེ་ཡུལ་དང་།
གཞུང་རྒྱ་ཐོས་བསམ་ཇི་ཡིན་བཀའ་འདྲི་གནང་། །
སྐབས་དེར་དཔལ་ལྡན་རྒྱལ་མཚན་གྱིས་དཔོན་ཚང་རིན་པོ་ཆེར་རང་
ཉིད་ཐག་རིང་ནས་ཡོང་བ་དང༌། ཕ་མ་ཉེ་འབྲེལ་ནད་ཀྱིས་མནར་བ་སོགས་
ལས་ལོ་གཅིག་གི་བར་ཞབས་དྲུང་དུ་བསྡད་ནས་དབང་ལུང་གདམས་པ་ལག་
ལེན་དང་བཅས་པ་བརྩེ་བས་བསྐྱང་དུ་གསོལ་ཞེས་ཞུ་དུས། དཔོན་ཚང་རིན་
པོ་ཆེས་སྤྱན་འབུར་ཚུགས་སུ་གཟིགས། ཕྱག་ སྡིག་མཛུབ་མཛད་ནས་ཁྱོད་
ཐག་རིང་ནས་འོངས་པ་ལེགས་ཀྱང་ལོ་གཅིག་ལ་འཚོ་བྱེད་སུས་ཤེས་ཧམ་པ་རང་
ཆེ། ལོ་གསུམ་ཙམ་ཅིས་ཀྱང་བསྡད་ན་ལེགས་ཞེས་གསུངས། དེ་དུས་དཔོན་
ཚང་རིན་པོ་ཆེ་ཐུགས་བྲེལ་ཆེན་པོ་ཡོད་རུང་སློབ་དཔོན་སྦུར་ཚོ་བ་དང་མཉམ་
དུ་ཐོག་མར་རྒྱུད་རྒྱལ་བདུད་རྩི་སྙིང་པོ་ནས་དབུ་བཙུགས་ཏེ་ལུང་ཡོངས་རྫོགས་
དང་། རྩ་རྒྱུད་ལ་གདོང་ནག་པའི་འགྲེལ་ཆེན་དང་། བྲང་ཏིའི་རྒྱུད་དོན་
རབ་གསལ། བཤད་རྒྱུད་འགྲེལ་པ་སུམ་སྟོན་མའི་སྟེང་ནས་གནང་། དེ་
སྐབས་དཔལ་ལྡན་རྒྱལ་མཚན་གྱིས་རྒྱུད་བཞི་ཤས་ཆེར་ཐུགས་ལ་ཡོད་པ་དང་།
གྲེ་ལྕེ་ཤིན་ཏུ་བདེ་པོས་བཤར་སྦྱངས་གནང་དུས་སྐྱེ་བོ་དད་ལྡན་འགས་ཕྱག་
འཚལ་བ་དང་། བུད་མེད་མང་པོས་མཆི་མ་བྲུལ་ཅིང་འདི་འདྲ་སྐྱེས་པའི་མ་
དེ་སྙིང་རེ་དགའ་ཞེས་ཡིད་སྨོན་བྱེད། དཔོན་ཚང་རིན་པོ་ཆེ་ཡང་ཐུགས་་
མཉེས་ཏེ་འདི་ལྟ་བུའི་ཤེས་རབ་ཀྱི་རྩལ་དང་། སྙིང་རུས་ཡོད་ན་ལོ་གཅིག་ལ་
ལྷ་རྗེ་བསླབས་ནས་ལོག་འགྲོ་ཟེར་བ་བདེན་པར་འདུག ངས་ད་ཕན་སློབ་མ་
ཕྱེད་དང་སུམ་བརྒྱ་ཙམ་ཉར་རྒྱུ་བྱུང་རུང་རྒྱུད་ལྕེ་ཐོག་ནས་འདོན་པ་ཁྱེད་ལྟ་བུ་
མ་བྱུང་ཞེས་དབུགས་དབྱུང་དང་། མཆེད་གྲོགས་གཞན་རྣམས་ཀྱི་མདུན་་
སར་འཚོ་བྱེད་ཚ་རོང་པས(དཔལ་ལྡན་རྒྱལ་མཚན)རྒྱུད་བཞི་ལ་གྲྭ་སྐོར་་་
259



ཡོངས་སུ་གྲགས་པ་ཐོངས་ཤིང༌། ཁྱེད་ཚོ་ཡང་འདི་འདྲ་ཞིག་རེ་སྟེ་ཡོང་བ་
དཀའ་ལས་ཆེན་པོ་གདའ་ཞེས་གསུངས། །
རྗེས་སུ་དཔོན་ཚང་རིན་པོ་ཆེར་དཔལ་ལྡན་རྒྱལ་མཚན་གྱིས་རང་ཡུལ་ལ་
དགོངས་འཁྲོལ་ཞུ་རྒྱུའི་སྙན་སེང་གནང་སྐབས། དཔོན་ཚང་རིན་པོ་ཆེས་
སློབ་མ་བསྡད་ན་སྙམ་པ་རྣམས་བཀག་ཀྱང་མི་ཁོག ཕྱིན་ན་བསམ་པ་རྣམས་
བརྫངས་ཀྱང་མི་འགྲོ ད་དུང་ཡང་གདམས་ངག་མང་པོ་སྟེར་རྒྱུ་ཡོད། ཡོན་
ཏན་ཤ་རློན་ལ་ཚྭ་དཔགས་པ་ཞིག་མི་ཡོང་བས་རེ་ཞིག་སྡོད་གསུངས་པ་ལྟར་
བཀའ་བཞིན་བསྒྲུབས་པས་སླར་ཡང་གདམས་པ་ཟབ་རྒུ་མང་པོ་གནང༌། དེ་
ནས་དཔོན་ཚང་རིན་པོ་ཆེས་དཔལ་ལྡན་རྒྱལ་མཚན་ལ་ཉིད་རང་དེ་གར་ད་དུང་
ལོ་གཅིག་ཙམ་བསྡད་ན་སྙམ་རུང་ད་འགྲོ་ན་དེ་ནས་གདན་ས་བར་སྐྱེལ་མི་་
བཏང་ཆོག་ཅེས་བཀའ་འཁྲོལ། ཚུར་ལམ་སྦུར་ཚོ་བའི་སྤྱན་སྔར་བྱོན། ཡོན་
ཏན་ལ་བོགས་ཇི་བྱུང་བཀའ་འདྲི་གནང་བར་ལན་ཞུས་པས་ཤིན་ཏུ་མཉེས་ནས་
སྨན་སྦྱིན་དང་བཅས་ཕ་ཡུལ་བར་སྐྱེལ་མི་མངག་པར་མཛད། ། །
དགུང་ཕྲེང་ཉི་ཤུ་རྩ་ལྔའི་སྐབས་དཔོན་སློབ་བདུན་གྱིས་ལྷུན་པོ་རྩེའི་ཆོས་
གྲྭར་བདག་ཆེན་ཐམས་ཅད་མཁྱེན་པས་མཐུན་རྐྱེན་གནང་ནས་དགུན་ཐོག་
གཅིག་རིང་རྒྱུད་ཀྱི་འཆད་ཉན་དང༌། གཞན་ནད་ཐོག་ཏུ་སྨིན་པའི་ལག་ལེན་
ངོ་སྤྲོད་མཛད། ལོ་དེར་སྲད་རོང་གཞུང་པ་རྣམས་ལ་གྲུམ་རིམས་སྟོབས་ཆེ་བ་
བྱུང་དུས་མི་མང་པོ་འཆི་ཁ་ལས་བསྐྱབས་པས་དཔལ་ལྡན་རྒྱལ་མཚན་ལ་གྲུམ་བུ་
གདོང་ལྡོག་པ་ཞེས་གྲགས་པས་ཁྱབ། གྲུམ་བུ་གསོ་ཐབས་ཀྱི་ཡིག་ཆུང་ཞིག་
ཀྱང་མཛད། །
དགུང་ལོ་ཉི་ཤུ་རྩ་དྲུག་ལ་ཕེབས་སྐབས་བྱང་ངམ་རིང་དུ་ཕེབས། འཚོ་
བྱེད་ཆུ་ནག་པ་སོགས་བཞུགས་པའི་གྲལ་དུ་མན་ངག་རྒྱུད་ལ་བཤད་སྒྲོས་གནང་
བས་བྱང་བདག་ཆོས་རྒྱལ་མཉེས་ནས་གནང་སྦྱིན་སོགས་བཀའ་དྲིན་བསྩལ།
སློབ་དཔོན་སྦྱར་ཚོ་བ་དགུང་ལོ་སུམ་ཅུ་སོ་དྲུག་སྟེང་བསྙུན་གཞི་ཚབས་ཆེན་ཞིག་
260
སང་ན།



ཕོག་ནས་གློ་བུར་དུ་དཔལ་ལྡན་རྒྱལ་མཚན་ལ་ཕྱག་བྲིས་ཤིག་གནང་དོན། ད་
ལན་ནད་ཐོག་འདི་ནས་ཐར་བ་མི་འདུག སྨན་རིམ་གྲོ་སོགས་ཀྱི་མཐུ་རྫོགས་
པར་འདུག་ན་རང་རེ་དཔོན་སློབ་མཇལ་བའི་མཐའ་མར་སྔ་སོར་ཁས་བླངས་
པའི་གདམས་པ་ཆིག་བརྒྱུད་མ་དེ་རྣམས་ཀྱང་སྟེར་རྒྱུ་ཡིན་ཞེས་འཁོད་པ་་་་་
གཟིགས་དུས་སྡུག་བསྔལ་ཚད་མེད་བྱུང་བཞིན་མགྱོགས་པར་ཕེབས། སློབ་
དཔོན་མཇལ་དུས་བཀའ་ལུང་ལ། ནད་འདིའི་བབ་དང་། རང་རེ་བླ་མའི་
ལུང་བསྟན་གང་ལ་དཔགས་རུང་ནད་ཐོག་འདི་ནས་མི་ཐོན་པ་འདུག་པས་སྨན་
མི་ཟ། ཁྱེད་ཀྱང་ལས་སྨོན་གྱིས་འབྲེལ་བའི་སློབ་མ་ཡིན་པས་འཕྲད་ན་སྙམ་
ནས་བོས་པ་ཡིན། དོ་ནུབ་དང་སང་ཉིན་འདིར་བཞུགས། ཆིག་བརྒྱུད་ཀྱི་
གདམས་པ་འདི་རྣམས་ཡི་གེར་ཐོབ་གསུངས་ནས་དཔེ་འཁྲིད་གནང་བྱུང་བ་
བཞིན་ཞལ་བཤུས་བྱས། ཞག་ལྔ་བསྡད་པའི་སང་ཉིན་གཤེགས་པའི་དོ་ནུབ་
དགོང་ཁ་སློབ་དཔོན་སྦུར་ཚོ་བས་ཁྱེད་རང་འོ་བརྒྱལ་བ་ལས་མེད་པས་དེ་རིང་
བྱོན་ན་ལེགས་ཞེས་གསུངས་དུས་དཔལ་ལྡན་རྒྱལ་མཚན་ཐུགས་ལ་དཔོན་ཚང་
རིན་པོ་ཆེ་ནི་བཞུགས་ཡུལ་ས་ཁད་འགྱངས་ཤིང་ཐུགས་བྲེལ་ཆེ་བས་མཇལ་བ་
དཀའ། སློབ་དཔོན་ནི་གཤེགས་པ་འདུག ཕྱིན་ཆད་འགོ་འདོན་དང་སློབ་
སྟོན་ཞུ་ས་ནི་སུ་ཡང་མ་མཆིས་སྙམ་ནས་ཐུགས་ཁྲལ་བཟོད་གླགས་མེད་པ་བྱུང་།
དེའི་སང་ཉིན་ཐོ་རེངས་ནས་ཆབ་སྲི་བ་དེ་ཡང་ཐོན་ཏེ་སྔ་དྲོ་ཅུང་ཟད་བདེ་ཙམ་
ཡོད་དུས་ཡང་བསྐྱར་སློབ་དཔོན་ཞལ་ནས། ད་ལན་མཇལ་བར་བྱོན་པ་ཅིས་
ཀྱང་ལེགས། །བདག་ཀྱང་དེ་རིང་ལས་སྡོད་སྐབས་མེད། །ཕྱི་མར་མཇལ་བའི་
སྨོན་ལམ་འདེབས། ཁྱེད་ཀྱང་སྐུ་ཁམས་སྙོམས་པ་དང་འགྲོ་དོན་བཟང་བར་
མཛོད་ཅེས་གསུངས་མ་ཐག་སྤྱན་ཆབ་མང་པོ་ཤོར། ཕྱི་ཕྱག་དང་སྨོན་ལམ་
བཏབ་ ནས་ ཕྱིར་ ཕེབས། ཞག་ ཁ་ ཡར་ ནས་ གདུང༌ འབུལ་ ཞུ་ བ་ དང་།
དཀར་མེ་རྒྱས་པར་ཕུལ། ལོ་གསུམ་གྱི་བར་ཁྲ་ཟླ་བའི་ཚེས་བཅུ་ལ་དགོངས་
རྫོགས་མ་ཆག་པར་མཛད། །
261



དེ་ནས་སྨན་ལུང་ཕྲེང་བ་ཅན་ཞེས་པའི་དགོན་པ་གསར་དུ་བཏབ་ན་རང་
གཞན་ཀུན་ལ་ཕན་པ་དང་། བུ་སློབ་ཀྱང་མང་རབ་ཡོང་བའི་སྐོར་རྗེ་བཙུན་
ཀུན་དགའ་རྣམ་རྒྱལ་གྱི་བཀའ་ལུང་ལྟར་དགོན་པ་གསར་དུ་བཏབ་དུས་མི་་
རྣམས་ཀྱི་བློར་མ་ཆུད་པར་ཁ་ཤས་གྱིས་འདི་ལ་དབང་སྡུད་ཀྱི་མན་ངག་ཡོད་པ་
ཡིན་ཟེར་བ་དང་། འགའ་ཞིག་གིས་ལྷ་འདྲེས་སྡོང་གྲོགས་བྱེད་པ་ཡིན་ཟེར།
འགའ་ཞིག་ཚེ་སྔོན་ལས་ཤུགས་ཅན་ཞིག་འདུག་ཟེར། འགའ་ཞིག་ཁོའི་སློབ་
གཉེར་བྱེད་སྟངས་ལ་བལྟས་ན་འདི་འདྲ་ཞིག་མི་ཡོང་ཀ་མེད་ཡིན་ཟེར་བ་སོགས་
ལབ་གླེང་མང་པོ་བྱུང་ཚུལ་འདུག ། །
དགུང་ལོ་སུམ་ཅུ་སོ་གཅིག་ལ་ཕེབས་སྐབས་དཔོན་ཚང་རིན་པོ་ཆེ་ཚོང་
འདུས་སུ་ཕེབས་དུས་ཡན་ལག་བརྒྱད་པ་དང་། གསེར་བྲེ། ཉམས་ཡིག་
བརྒྱ་རྩ་རྣམས་ཀྱི་ཕྱག་འཁྲིད་ལུང་དང་ཞལ་ཤེས་འགྲོལ་དང་བཅས་པ། ཡན་
ལག་བརྒྱད་པའི་ལྡེ་མིག་བཞིའི་ཕྱག་འཁྲིད་དང་། གསུང་ཐུན། ཁོག་་་་་་
འབུགས་རྒྱལ་མཚན་རྩེ་འབར་གྱི་བཤད་སྒྲོས་རྣམས་བསྩལ། རིན་སྤུངས་ལ་
ཕྱག་ཕྱིར་ཕེབས་ནས་གཡུ་ཐོག་གསང་བའི་རྣམ་ཐར་གྱི་ལུང་། བྱིན་རླབས་བླ་
མའི་སྒྲུབ་སྐོར་བསྡུས་པ། བརྒྱད་པའི་དཀའ་བའི་ཚོམ་ཆེན་མེ་ཏོག་སིལ་མ་
ཞེས་བྱ་བའི་བཤད་པ་དང་ཕྱག་འཁྲིད། རྩ་བཤལ་གྱི་ཕྱག་ལེན། བྱེ་བ་རིང་
བསྲེལ་གྱི་ཕྱག་འཁྲིད་རྣམས་གསན། །
དགུང་ཕྲེང་སུམ་ཅུ་སོ་གཉིས་ལ་ཕེབས་པའི་དབྱར་ཁ་སློབ་མ་བཅུ་ཙམ་ལ་
རྒྱུད་གསུམ་དང་གཞན་ཁ་སྐོང་གི་བཤད་པ། གདམས་པ་སུམ་ཅུ། ལག་
ལེན་པོད་ཆུང་རྣམས་གསུངས་རྗེས་སྔོ་སྨན་རྣམས་ངོ་སྤྲོད་མཛད། །
དགུང་ལོ་ སུམ་ ཅུ་ སོ་ བཞི་ལ་ ས་ ཕྱོགས་ཀུན་ ཏུ་ནད་ཡམས་ དང༌ མུ་ གེ
ཁྱད་པར་ཤབ་ལུང་པར་འབྲུམ་ནད་དང་། སིབ་བི་ཉིས་བརྩེགས་ཀྱིས་འཆི་
བའི་མི་རོས་ལམ་ལ་མི་ཐར་བ་ལྟ་བུ་བྱུང་དུས་ནུ་བོ་གསོ་རིག་ལ་བློ་གྲོས་རྒྱས་པ་
དེ་ཡང་འཆི། དེའི་རྐྱེན་གྱིས་གསོ་བ་རིག་པའི་དགོས་པར་ཡི་ཆད་ལྟ་བུས་སྨན་
262



དཔྱད་བཞག་སྟེ་རི་ཁྲོད་ལ་ཕེབས་རྒྱུའི་དགོངས་པ་བཞེས་པར། ཁྲི་བཙུན་
གྱིས་གསན་ནས་སྔར་བཞིན་སེམས་ཅན་ལ་ཕན་ཅི་ཐོགས་དགོས་པའི་སེམས་
བསྐྱེད་མ་ཤོར་བ་དགོས་ཚུལ་ཕེབས་པ་ལྟར་སླར་ཡང་གསོ་རིག་ལ་བློ་སྦྱངས་ཞེས་
གསུངས། །
དགུང་ལོ་སུམ་ཅུ་སོ་ལྔ་ལ་ཕེབས་དུས་འབྲུམ་ནད་ལ་སྨན་བཅོས་གནང་སྟེ་
ནད་ལས་ཐར་བའི་ནད་པ་བརྒྱ་ཕྲག་བཅུ་གསུམ་ཙམ་བྱུང་བ་དང་། དད་ལྡན་
སློབ་མ་ལྕགས་སྟོད་པ་དཔལ་ལྡན་ཚུལ་ཁྲིམས་དང་། བརྩེ་ཆེན་པ་གྲགས་པ་
བཟང་པོས་བསྐུལ་བའི་ངོར་འབྲུམ་ནག་བཅོས་ཐབས་ཀྱི་ཡིག་ཆུང་མཛད་པས་
ཕན་ཐོགས་ཤིན་ཏུ་ཆེ་བ་བྱུང་། ། །
དགུང་ལོ་སུམ་ཅུ་སོ་བདུན་ནས་སོ་བརྒྱད་གཉིས་ལ་གསོ་རིག་འཆད་ཉན་
དང་འགྲོ་དོན་བསྐྱངས་ཏེ་བཞུགས། དེ་ནས་རྒྱལ་རྩེར་ཕེབས་སྐབས་སྒོ་བཞི་
རེ་ཐང་གི་ཕྱོགས་ན་གཡུ་ཐོག་པའི་བཞུགས་ གནས་དང་། ཆོས་ཁྲི་མཇལ་་
སྐབས་གཡུ་ཐོག་པའི་གདུང་རྒྱུད་ཡིན་ཞེས་པའི་མི་ནག་རྒན་གཞོན་བཞི་ལྔ་ཞིག་
སླེབས་ནས་ངེད་རྣམས་གདུང་རྒྱུད་ཡིན་རུང་ས་ཆ་དཔལ་འཁོར་ཆོས་སྡེའི་ཆོས་
གཞིས་ཀྱི་དཀར་མེ་ལ་སྦྱར། ད་འཁྱེར་ཞན་གང་ཡང་མེད། ཁྱེད་ཚོ་ཐག་
རིང་ནས་བྱོན་པ་ཨ་ཐོ་ཡིན། འདི་ཁུལ་གཡུ་ཐོག་པའི་ཆོས་ཁྲི་ཡིན་ཟེར་བ་མ་
གཏོགས་མོས་གུས་བྱེད་མཁན་མེད་ཟེར་དུས། དཔལ་ལྡན་རྒྱལ་མཚན་ཐུགས་
ལ་རྗེ་གཡུ་ཐོག་ཡོན་ཏན་མགོན་པོ་འདྲ་བའི་སྤྲུལ་སྐུ་དེ་ལ་འདི་འདྲའི་བརྒྱུད་
འཛིན་དང་། བཞུགས་ཁྲི་སོགས་མཐོང་ཙ་ན་གསོ་རིག་གི་བསྟན་པ་མིང་ཙམ་
ལ་གྱུར་འདུག་དགོངས་ནས་ཡི་ཆད་དྲག་པོས་སྨོན་ལམ་བཏབ། ཞོར་ལ་སུམ་
སྟོན་དང༌། ཕག་སྟོན་སོགས་བུ་ཆེན་དྲུག་གི་ཆོས་ཁྲི་ཡོད་པ་རྣམས་མཇལ།
གདུང་བརྒྱུད་རྣམས་ལ་ཤ་མར་སོགས་སྟེར་སྦྱིན་གནང་བས་ཁོང་ཚོ་དགའ་སོང་
ཞེས་གསུངས། དེ་ནས་ཤེལ་དཀར་རྒྱལ་རྩེར་དད་བརྩོན་ཤེས་རབ་ལྡན་པའི་
སློབ་མ་བཞི་བཅུ་སྐོར་ལ་རྒྱུད་དོན་རབ་གསལ་དང་། འབུམ་ནག་གསལ་སྒྲོན།
263



སྙན་རྒྱུད་རྡོ་རྗེའི་ཚིག་རྐང༌། ཆུའི་སྟོང་ཐུན། སོ་མ་རཱ་ཛཱ། ཕྱི་རྒྱུད་སྨན་ངོ་
གསལ་བྱེད་སོགས་དཔེ་དོན་ལུང་རིགས་མན་ངག་གསུམ་གྱི་སྒོ་ནས་ཟླ་བ་ལྔའི་
རིང་འཁྲིད་སྦྱོང་དང་། ལག་ལེན་སྐོར་ནད་པ་དུ་མར་ལྟ་རེག་དྲི་བའི་སྒོ་ནས་
གཅེར་མཐོང་དུ་ངོ་སྤྲོད། ཟས་སྤྱོད་སྨན་དཔྱད་ཀྱི་གཉེན་པོས་གསོ་བའི་ལག་
ལེན་གཏན་ལ་ཕབ། དེ་མིན་ལུས་ཀྱི་ཐིག་འགྲེམས། ཆུའི་འཁོར་ལོ། སྨན་
གྱི་ངོ་སྤྲོད་རྣམས་སློབ་དཔོན་གྱི་ཕྱག་ལེན་ཇི་ལྟ་བར་མིག་ལམ་དུ་ཕབ་པ་སོགས་
གནང་བས་གསོ་རིག་བསྟན་པ་ཡར་རྒྱས་ཀྱིས་ཆེ་བཙུན་གྱི་དགོངས་པ་རྫོགས་པ་
དང་། དབུལ་ཕོངས་ནད་པའི་རེ་བ་ཡིད་བཞིན་འགྲུབ་པའི་དགེ་མཚན་་་་
རླབས་ཆེན་བྱུང་། གཞན་ཡང་བུ་སློབ་ཆེད་དུ་ཚད་གསར་གསོ་བའི་ཡིག་ཆུང་
དང་། གག་པ་དང་རིམས་ཚད་ཕྲ་མོའི་བཅོས་ཐབས། གློ་ནད་གསོ་བའི་
ཡིག་ཆུང་། རྐང་འབམ་གསོ་བའི་ཡིག་ཆུང་། འཚོ་བྱེད་གཞོན་ནུའི་རྣམ་
ཐར་མདོར་བསྡུས་བཅས་མཛད། སྡེ་སྲིད་སངས་རྒྱས་རྒྱ་མཚོའི་གསོ་རིག་
ཁོག་འབུགས་ནང༌། ཚ་རོང་ཆོས་རྗེ་དཔལ་ལྡན་རྒྱལ་མཚན་གྱིས་གསོ་རིག་གི་
སྤྱི་དོན་ནམ་བཤད་པའི་སྲོལ་འབྱེད་མུན་སེལ་སྒྲོལ་མེ་ལ་སོགས་པ་ཚ་རོང་པའི་
སྙན་བརྒྱུད་དུ་ གྲགས་པ་མཛད་ཅེས་གསལ་བ་ཙམ་ལས་ཞིབ་རྒྱས་མ་འཁོད།
ཁོ་བོས་མཇལ་བའི་དཔལ་ལྡན་རྒྱལ་མཚན་གྱི་རྣམ་ཐར་ནང་སྐུ་ཚེ་ཇི་བཞུགས་
དང་། རྗེས་སུ་འགྲོ་དོན་བསྐྱངས་ཚུལ་སོགས་མི་འདུག་པས་སླད་ཕྱིན་ཁ་སྐོང་
རྣམ་ཐར་རིགས་བཙལ་འཚོལ་བྱུང་ན་མཇུག་མཐུད་ལེགས་སྒྲིག་ཡོད་པ་ཞུ། །
264



དབོན་པོ་ནམ་མཁའ་བདེ་ལེགས།
དབོན་པོ་ནམ་མཁའ་བདེ་ལེགས་ནི། ཚ་རོང་ཆོས་རྗེ་དཔལ་ལྡན་རྒྱལ་
མཚན་གྱི་དབོན་པོ་ཡིན་ཞིང་། དེས་རྒྱུད་བཞིའི་སྤྱི་དོན་ལེགས་བཤད་སྣང་བ་
ཞེས་པ་དང༌། རྩ་མདོའི་ས་བཅད་བསྡུས་དོན། ཕྱི་རྒྱུད་ཀྱི་ནད་དང་གཉེན་
པོ་ གསོ་ ཐབས་ གསུམ་ གྱི་ དབྱེ་ བསྡུ་ མན་ ངག་ ཐོར་ བུ་ སྣ་ ཚོགས་ པའི་ སྐོར།
བདུད་རྩི་ཕྲེང་བ། གཅོང་སྡེ་བཞིའི་ངོས་འཛིན་མཛུབ་ཚུགས་མ་དང་དེའི་
བཅོས་ཐབས་རྡོ་རྗེ་ཕ་ལམ་ལ་སོགས་པ་མཛད། །
དེའི་སྲས་དྲང་སྲོང་ཚེ་དབང་རིགས་འཛིན་གྱི་སྐབས་སྡེ་པ་ལྷུན་པོ་རྩེ་པས་
སྤོར་ཁ་བ་སྟོད་ལུགས་ཀྱི་ལག་ལེན་སློབ་པ་དང་། ཚ་རོང་པ་ཚེ་དབང་རིགས་
འཛིན་བྱར་པོ་པཎ་ཆེན་གྱི་སར་སྨད་ལུགས་སློབ་པར་བརྫངས་ནས་སྨད་ལུགས་
སུ་གྱུར། འདིས་གསོ་དཔྱད་ལ་ཟུར་མཁར་བའི་ཆོས་འབྱུང་ལྟ་བུའི་སྟེང་སྨད་
དུ་ བསྣན་ ཁ་ དང་ བཅས་ བསྐལ་ བཟང༌ བགྲོད་ པའི་ མྱུར་ ལམ་ མཛད་ ནས།
ཁོང་རང་གི་རྒྱུད་པ་ཚེ་དབང་རྣམ་རྒྱལ་གྱི་བར་ ལྷུན་རྩེ་དང་། གཙང་པ་་་
རྣམས་ཀྱི་བླ་སྨན་གྱི་རྒྱུན་བཟུང་སྟེ་སློབ་གྲྭའང་བསྐྱངས། བསྟན་འཛིན་ཆོས་
ཀྱི་རྒྱལ་པོའི་མཚན་དོན་རྒྱུགས་པར་ཉེ་ནས་སློབ་གྲྭ་རྣམས་ཆད་ནའང་། སླར་
གོང་ས་ལྔ་ པའི་ཆོས་སྲིད་གདུགས་དཀར་གྱིས་ཁྱབ་ནས་སློབ་གྲྭ་མུ་མཐུད་ཀྱི་
བདག་རྐྱེན་དང་། རྗེས་སུ་དེའི་བུ་ཚེ་བརྟན་རྡོ་རྗེས་རྒྱུད་གྲ་ཐང་མའི་ཚིག་
རྒྱུགས་ཕུལ་ཞིང་། བཅའ་ཡིག་》བཀའ་རྩོམ་དང་བཅས་པའི་བདག་རྐྱེན་ཇེ་
མཐོ་གནང་བ་དང་། སྡེ་སྲིད་སངས་རྒྱས་རྒྱ་མཚོས་ཀྱང་ལྕགས་སྤྲེལ(སྤྱི་ལོ་
265



]
1680）ལོར་འབྲས་ སྤུངས་སུ་ཆིབས་བསྒྱུར་མཛད་དུས་འབེལ་གཏམ་ལན་་་་
གཅིག་ བགྱིད་ བཅུག་ པར་ ཁོང་ རང༌ ཚང་ གི་ ཆོས་ འབྱུང༌ ནས་ སོང་ ཞིང༌།
གནང་ རིགས་ ཀྱི་ སྨན་ པའི་ བཟོ་ ཙམ་ བགྱིས་ ནའང༌ རྒྱུད་ ཚིག་ རྒྱུགས་ དང་།
ཁོང་རང་གི་ཆོས་འབྱུང་ཙམ་ལས་གསོ་དཔྱད་ལ་གཞིགས་པ་ཆུག་པ་ཞིག་མི་
འདུག་རུང༌། ལར་བབས་འཕེར་ཡོངས་འཛོམ་པ་འདུག་པ་བཅས་མིག་རྒྱང་
གང་ཆེའི་ཞལ་ཆེ་བ་སོགས་བྱས་ཤིང་། སློབ་གྲྭའི་མུ་ཡང་སྐྱོང་བཞིན་དུ་ཡབ་
ཀྱང་དུས་ལས་འདས། སློབ་གྲྭ་རྣམས་ལ་དཔེ་འཛིན་ལས་ངོ་སྤྲོད་བཤད་པ་
སོགས་བྱེད་མི་མེད་ཁར་དཔེ་འཛིན་དེ་ག་ཡང་བྱེད་དུ་མི་འཇུག་པའི་སྒེར་ལས་
སོགས་སྣ་ཚོགས་ལ་བརྟེན་རྫོང་སྡོད་ཕུག་པ་ཚང་བྱིན་གྱི་དུས་ནས་སློབ་གྲྭའི་ས་
བཅད་དེ་ཡང་དོར་བ་སྣང་ཞེས་དོན་དུ་ཐོར་ཞིག་ཏུ་སོང་། དེ་བཞིན་འབྲས་
སྤུངས་ཕོ་བྲང་ནུབ་མར་རབ་བྱུང་བཅུ་གཅིག་པའི་ཆུ་ལུག(སྤྱི་ལོ་1643) ལོ་
ཐོག་མར་ཉི་ཐང་དྲུང་ཆེན་བློ་བཟང་རྒྱ་མཚོ་སློབ་དཔོན་དང་། རྗེས་སུ་བྱང་
ངོས་ ནང་ སོ་ དར་ རྒྱས་ ཀྱིས་ དོ་ དམ་ གནང་ བའི་ གསོ་ རིག་ འགྲོ་ ཕན་ གླིང་།
གཞིས་ཀ་བསམ་གྲུབ་རྩེར་ཚ་རོང་པས་དོ་དམ་བྱས་པའི་དྲང་སྲོང་འདུས་པའི་
གླིང་སྟེ་སློབ་གྲྭ་ཁག་གཉིས་དང་། ལྷ་དབང་ལྕོག་གམ་ཤར་ཆེན་ལྕོག་ཏུ་བྱང་
ངོས་ནང་སོ་དར་རྒྱས་དང་། རྗེས་སུ་དར་མོ་སྨན་རམས་པས་བསྐྱངས་པའི་
སློབ་གྲྭ་བཅས་ཀྱང་འཐོར་ཞིག་གིས་ལམ་རྒྱུགས་མེད་པར་བརྟེན་༧རྒྱལ་དབང་
ལྔ་པ་ཆེན་པོའི་དགོངས་པ་རྫོགས་ཐབས་སུ་རབ་བྱུང་བཅུ་གཅིག་ཤིང་ཕག(སྤྱི་
ལོ་1696) ལོ་གསོ་རིག་གཙོ་གྱུར་གྱིས་ལྕགས་རི་བཻཌཱུརྱ་འགྲོ་ཕན་ལྟ་ན་ངོ་མཚར་
རིག་བྱེད་གླིང་ཞེས་ པ་ ༧མི་དབང་སངས་རྒྱས་རྒྱ་མཚོ་མཆོག་གིས་འཛུགས་་་
གནང་མཛད་ནས་བཟུང་ད་བར་གསོ་རིག་འཆད་ཉན་ཟམ་མི་ཆད་པ་བྱུང་བར་
མ་ཟད། དེང་གི་དུས་ཡར་ངོའི་ཟླ་བ་ལྟར་གོང་འཕེལ་འགྲོ་བཞིན་དུ་ཡོད་
ལགས། །
266



མཆན་འགྲེལ།
དཔོན་ཚང་ཚ་རོང་པས་བསྐུལ་ངོར་དྲང་སྲོང་འདུས་པའི་གླིང་གི་བཅའ་ཡིག་བྲིས་
ཞེས་ཟ་ཧོར་གྱི་བནྡེ་ངག་དབང་བློ་བཟང་རྒྱ་མཚོའི་འདི་སྣང་འཁྲུལ་པའི་རོལ་རྩེད་
རྟོགས་བརྗོད་ཀྱི་ཚུལ་དུ་བཀོད་པ་དུ་ཀཱུ་ལའི་གོས་བཟང་ལས་གླེགས་བམ་གསུམ་པའི་
དཀར་ཆག་ག(ཤོག་གྲངས་༦བ༦) པར་གསལ།
267



མངའ་རིས་འཚོ་བྱེད་ཆོས་སྐྱོང་དཔལ་བཟང་།
མངའ་རིས་འཚོ་བྱེད་ཆོས་སྐྱོང་དཔལ་བཟང་ནི་རབ་བྱུང་བརྒྱད་པའི་ས་
ཕག(སྤྱི་ལོ་1479) ལོ་ལ་འཁྲུངས། ཡབ་ཡུམ་གྱི་མཚན་སོགས་འཁོད་པའི་
རྣམ་ཐར་མ་མཐོང་། འོན་ཀྱང་ནོར་བུ་གླིང་ཁའི་དཔེ་མཛོད་ཁང་དུ་ཆོས་སྐྱོང་
དཔལ་བཟང་གིས་མཛད་པའི་གསོ་བ་རིག་པའི་ཆོས་འབྱུང་བདུད་རྩིའི་ཆུ་རྒྱུན་
ཞེས་བྱ་བ་བྲིས་མ་ཞིག་མཇལ་བ་དེའི་འགོ་བརྗོད་ལ། ཀུན་མཁྱེན་རྒྱལ་བའི་
མཁའ་ལས་ལེགས་བབས་ཤིང་། ། སྡུད་བྱེད་གངས་རིའི་མགུལ་ནས་ལེགས་་་་
བལྟམས་པའི། །རྒྱ་བོད་མཁས་པའི་ལེགས་བཤད་ཀུན་འདུས་ཚལ། །གསོ་རིག་
མ་དྲོས་རྒྱ་མཚོ་བརྒལ་བར་འདོད། །བདག་ལྟས་གཏིང་མཐའ་རྟོགས་པར་མི་
ནུས་ཀྱང་། །ངོ་མཚར་དོན་གྱི་རིན་ཆེན་ ཅིས་མི་གཉེར། ། རྙེད་ཀྱང་བྱི་དོར་
ལེགས་པར་མ་བྱས་ན། །ཡིད་ཆེས་རྒྱལ་མཚན་རྩེ་ལ་སུ་ཞིག་འཛིན། །འཛིན་པ་
མེད་ན་རེ་འདོད་མི་སྐོང་ཞིང་། །བདག་བློའི་དབུལ་བ་སེལ་བར་མི་ནུས་པས། །
འགྲོ་བའི་རེ་འདོད་ཡིད་བཞིན་སྐོང་བ་དང་། །རང་གི་ཡིད་ཀྱི་དབུལ་བ་བསལ་
བའི་ཕྱིར། །གསོ་རིག་རིན་ཆེན་མཛོད་ཀྱི་སྒོ་དབྱེའོ། །ཞེས་འདུག་པས་གསོ་
དཔྱད་སྨན་གྱི་རིག་པར་མཁྱེན་རླབས་གཞན་འགྲན་བྲལ་བ་ཞིག་དོན་གྱིས་གྲུབ་
པར་ངེས། །
སྤྱིར་ན་གསོ་བ་རིག་པའི་ཁོག་འབུགས་བདུད་རྩི་ཆུ་རྒྱུན་འདིར་ཐོག་མར་
དམ་པའི་ཆོས་ཀྱི་བྱུང་ཚུལ་དང་། དེ་ནས་གསོ་བ་རིག་པ་དར་ཚུལ་སོགས་
ཡོད་ཅིང་། ཁྱད་པར་གསོ་བ་རིག་པ་བྱུང་ཚུལ་སྐབས། བཀའ་དང་བསྟན་
268



བཅོས་བྱུང་ཚུལ་སྐོར་ལ་གསལ་བཤད་ཞིབ་རྒྱས་སུ་མཛད་དེ་བཀའ་དང་པོ་་
བདེན་བཞིའི་ཆོས་ཀྱི་འཁོར་ལོ་བསྐོར་བའི་སྐབས་སུ་འདུལ་བ་སྨན་གྱི་གཞི་ལ་
སོགས་པ་གསུངས་པ་དང་། བར་པ་མཚན་ཉིད་མེད་པའི་སྐབས་སུ་གཅེར་
མཐོང་རིག་པའི་རྒྱུད་ཤོ་ལོ་ཀ་འབུམ་ཕྲག་ཅིག་གསུངས། མཐའ་མ་ལེགས་
པར་རྣམ་པར་དབྱེ་བའི་སྐབས་སུ་གསེར་འོད་དམ་པ་ནད་རབ་ཏུ་ཞི་བར་བྱ་
བའི་ལེའུ་ལ་སོགས་རྒྱས་པར་གསུངས། ཆོས་འཁོར་ཅིག་ཅར་པའི་དབང་དུ་
བྱས་ན་སྐུའི་བཀོད་པ་ཐ་དད་པ་དང་། གསུང་གི་བཀོད་པ་མཐའ་ཡས་པས་
འདུལ་བར་གླེང་གཞིའི་ཚུལ་གྱིས་ གསུངས། མདོ་སྡེ་རྣམས་སུ་གཏམ་རྒྱུད་
སྐྱེས་རབས་ཀྱི་ཚུལ་གྱིས་གསུངས། གཞན་ཡང་གསང་སྔགས་རྒྱུད་སྡེ་རྣམས་
སུ་གསང་སྔགས་དང༌། རིག་སྔགས། གཟུགས་སྔགས་རྣམས་ཀྱིས་རིམས་
ནད་ལ་སོགས་པ་ཞི་བར་བྱེད་པ་དང༌། སྨན་དང་རྫས་ཀྱི་བཅུད་ལེན་ཚེའི་
རིག་འཛིན་སྒྲུབ་པ། ད་དུང་སྔགས་དང་རྫས་ལ་བརྟེན་ནས་མཆོག་གི་དངོས་
གྲུབ་བསྒྲུབ་པའི་ཐབས་མང་དུ་གསུངས་སོ། །
ཡང་གསུངས་པར་སྐབས་འདིར་ཁ་ཅིག་གིས་གསོ་དཔྱད་འབུམ་པ་དང་
ཤེལ་གྱི་མེ་ལོང་། རྒྱུད་བཞི་དང་རིགས་ལྔ་མཐོང་གྲོལ་སོགས་བཀའ་ཡིན་ཞེས་
ཟེར། དེ་མི་འཐད་དེ་གསོ་དཔྱད་འབུམ་པ་དང་། གཅེར་མཐོང་རིག་པ་
གཉིས་དོན་གཅིག་ཡིན་པ་དང་སྔོན་མ་གཞུང་ཚད་ལ་བཏགས་པ་དང་། ཕྱི་མ་
དོན་ལ་བཏགས་པ་ཡིན་པས་ཐ་དད་དུ་འཆད་པ་ནི་ཤིན་ཏུ་འཁྲུལ། དེང་སང་
འབུམ་པར་གྲགས་པ་བོད་དུ་ཡོད་པ་འདི་ནི་བོད་སྔ་རབས་ཁ་ཅིག་གིས་བརྩམས་
པར་སྣང་ངོ་ཞེས་པ་སོགས་དཔྱད་བཟོད་ཀྱི་དགག་སྒྲུབ་མང་དག་མཛད་འདུག་
པར་མ་ཟད་གསོ་དཔྱད་ཀྱི་རྒྱུད་བཅོས་མ་དུ་མ་བྱུང་བར་མངོན་ཤེས་ལྡན་པ་
རྣམས་ཀྱིས་དཔྱད་པར་བྱའོ་ཞེས་པ་དང༌། དེ་འཕྲོས་སུ་རྒྱུད་བཞི་འདི་ཡང་
དགོས་པའི་དབང་གིས་ཁ་འཕངས་པ་ཡིན་ཏེ་དོན་ལ་གཡུ་ཐོག་ཡོན་ཏན་མགོན་
པོས་མཛད་པ་ཡིན་མོད། དེང་སངས་ས་སྐྱ་སྨན་གྲོང་པ། དྭགས་པོ་པཎྜི་ཏ།
269



ཀོང་སྨན་བསོད་ནམས་བཀྲ་ཤིས་སོགས་མཁས་པ་རྣམས་བསྟན་བཅོས་ཡིན་
པར་མཐུན་མོད། བླུན་པོ་གྲགས་པའི་རྗེས་སུ་འབྲངས་པ་ཕལ་ཆེར་བཀའ་
ཡིན་ཟེར་བ་ལ་རྒྱུ་མཚན་ཅི་ཡང་མེད་པས་སྒྲུབ་བྱེད་ཆུང་ཡང་། བྲང་ཏི་་་
དཔལ་ལྡན་འཚོ་བྱེད་དང་། བདག་ཆེན་རྣམ་རྒྱལ་གྲགས་བཟང་པ་གཉིས་དེ་
ལྟར་གསུངས་པ་མི་རིགས་མོད་དེ་མཁས་པ་ཆེན་པོ་ཡིན་པའི་ཕྱིར་རོ། །དེ་དག་
གི་ རྒྱུ་མཚན་རྒྱས་པ་ནི་ཁོ་བོས་ བྱས་ པའི་ རྒྱུད་ཀྱི་རྣམ་བཤད་དྲང་ངེས་རྣམ་་
འབྱེད་གང་གཱའི་ཆུ་རྒྱུན་དུ་བལྟ་བར་བྱའོ་ཞེས་རྒྱུད་བཞི་བསྟན་བཅོས་སུ་བཞེད་
མཁན་གྲས་ཡིན། །
བསྟན་བཅོས་བྱུང་ཚུལ་ལའང་ལུགས་སྡེ་བདུན་དུ་གསུངས་པ་ལྟར། དེ་
ལ་ལུགས་བདུན་ནི་རྒྱལ་སྲས་བྱང་ཆུབ་སེམས་དཔའི་ལུགས། བསྐལ་བཟང་
ལྷའི་ལུགས། རིག་འཛིན་དྲང་སྲོང་གི་ལུགས། བློ་ལྡན་འཕགས་པའི་ལུགས།
མཁས་ལྡན་མངའ་རིས་ཀྱི་ལུགས། རྒྱ་ནག་ཧྭ་ཤང་གི་ལུགས། རིགས་ལྡན་བོད་
ཀྱི་ལུགས་བཅས་ཡོད་ཚུལ། ལྷག་པར་བསྟན་པ་སྔ་དར་གྱི་དུས་སུ་ སད་མི་
བདུན་གྱིས་གསོ་དཔྱད་མང་དུ་བསྒྱུར་ཞིང་བརྩམས་པ་དང་། སྨན་པ་ཆེན་པོ་
བདུན་ཞེས་བྱ་བའི་ཐ་སྙད་ཀྱང་བྱུང་བས་དེ་དག་གི་རྗེས་སུ་བོད་འདིར་མཁས་
པ་མང་དུ་བྱུང་ཞིང་བསྟན་བཅོས་ཀྱང་མང་དུ་མཛད་མོད། ཐམས་ཅད་འབྲི་
བར་ག་ལ་ནུས། གཙོ་ཆེ་བར་མཁས་པ་མི་དགུར་གྲགས་པ་རྣམས་ཀྱིས་མཛད་
ཚུལ་སྐོར་གསུངས་ཏེ་སྟོད་ན་བི་བྱི་དང༌། ཆེར་རྗེ་འུག་པ་གསུམ། བར་ན་
གཡུ་ ཐོག བྲང་ ཏི། མི་ ཉག་ གསུམ། སྨད་ ན་ སོག་ པོ། གཉའ།
མཐའ་བཞི་བཅས་ཀྱི་འཁྲུངས་ཡུལ་ས་གནས་གང་ཡིན་གཞན་ལས་ཁ་གསལ་བ་
ཞིག་འདུག་པས་ཁུངས་དང་རྒྱུ་མཚན་ཆེ་བ་ངེས་པར་ཡོད་དེ། རྒྱུ་མཚན་ནི་
མངའ་རིས་འཚོ་བྱེད་ཆོས་སྐྱོང་དཔལ་བཟང་ཁོང་རང་ཆེར་རྗེ་ཞང་སྟོན་ཞིག་
པོའི་མི་རྒྱུད་ཡིན་ཞེས་གསུངས་པ་ལྟར་ཞང་སྟོན་ཞིག་པོ་ལ་སློབ་མ་ཆེ་བར་་
གྲགས་པ་གསུམ་བྱུང་སྟེ་གཙང་སྟོད་དར་མ་མགོན་པོ། མི་ཆེན་པ་རིན་རྒྱལ།
270



ཁྲི་སོ་ལྷ་རྗེ་ཕྱག་ན་རྡོ་རྗེ་གསུམ་ཡིན་ཞིང་། འདི་གསུམ་སློབ་གཉེར་མཐར་
ཕྱིན་ནས་ཡུལ་ལ་འགྲོ་བར་ཞུས་པས། སློབ་དཔོན་གྱི་ཞལ་ནས་བརྟག་པ་
གཅིག་བྱ་བས་ལུང་པའི་ཕུ་ནས་མེ་ཏོག་རེ་འཐུས་ཤོག་གསུངས། དར་མགོན་
གྱིས་མེ་ཏོག་དམར་ལ་གསལ་བ་ཡུ་བ་ཐུང་བ་གཅིག་ཕུལ་བས་ཁྱེད་ཀྱི་གྲགས་པ་
མེ་མཆེད་པ་འདྲ་བ་ཡོང་། སྨན་རྒྱུད་ཐུང་ངུ་གཅིག་འོང་། རིན་རྒྱལ་གྱིས་མེ་
ཏོག་སེར་པོ་ཤིན་ཏུ་འཇམ་པ་གཅིག་ཕུལ་བས། ཁྱེད་ཀྱི་མི་རྒྱུད་ནམ་གཞུག་
སེར་མོར་འགྱུར་བ་གཅིག་ཡོང་གསུངས། ཕྱག་ན་རྡོ་རྗེས་མེ་ཏོག་དཀར་པོ་རྒྱ་
ཆེ་ཞིང་ཡུ་བ་རིང་བ་གཅིག་ཕུལ་བས་ཁྱེད་ཀྱི་མི་རྒྱུད་མི་སྐྱ་ཤས་ཆེ་ཞིང་སྨན་རྒྱུད་
ཆུ་བོའི་གཞུང་ལྟར་ཤིན་ཏུ་རིང་བ་གཅིག་འོང་གསུངས། དེ་ལྟར་ལུང་བསྟན་
པ་ཁོ་ན་ལྟར་བྱུང་སྟེ་གཙང་སྟོད་དར་མགོན་གྱིས་གློ་བོའི་བསམ་རྫོང་དུ་ཡན་
ལག་བརྒྱུད་པའི་འཆད་ཉན་བཙུགས། རྒྱུད་ཆུང་ཉི་མའི་འོད་ཟེར། བཀའ་
ཚོམ་གེགས་སེལ་གནམ་ལྕགས་འཁོར་ལོ། ཟིན་ཏིག་བསམ་འཕེལ་ནོར་བུ་ལ་
སོགས་བརྩམས། དེའི་སྲས་མཁས་པ་བཟང་འོད་དང་། ཉི་འོད་ཅེས་བྱ་བ་
བྱུང་། དེའི་སྲས་ཆོས་སྐྱོང་ཐང་པོ་བྱ་བ་བྱུང་། དེ་མན་སྨན་རྒྱུད་ནི་ཆད་ལ།
མི་རྒྱུད་གཅིག་གཉིས་ཙམ་ད་ལྟ་ཡང་ཡོད་དོ། །
རིན་རྒྱལ་གྱི་རྒྱུད་ནི་སེར་མོར་གྱུར་ཏེ་བསམ་རྫོང་གི་བླ་བརྒྱུད་བཟུང་ཞིང་
དེང་སང་ཡང་བླ་མ་གྲགས་རྒྱལ་བ་ཡོད་དོ། ། ཕྱག་རྡོར་ནི་ཁོ་བོའི་ཡབ་མེས་ཏེ་
དེང་སང་གི་བར་མི་རྒྱུད་དང་། སྨན་རྒྱུད་མང་དུ་འཕེལ་ཏེ་ཁྲི་སོ་ལྷ་རྗེ་ཞེས་བྱ་
བར་ཡོངས་སུ་གྲགས་ཤིང༌། ཁྲི་རྒྱལ་བསོད་ནམས་སྡེ་ལ་སོགས་པའི་གདུང་
རྒྱུད་རྣམས་ཀྱིས་བླ་སྨན་རིམ་པར་མཛད་ཅིང༌། དགེ་སྦྱོང་ཨ་མ་དཔལ་དང༌།
ཆོས་རྒྱལ་མ་མགོན་བཟང་པོ་ལ་སོགས་རྣམས་ཀྱི་བླ་སྨན་དང་སློབ་དཔོན་གཞི་
མཐུན་པ་མཛད་དེ་གཞན་ཕན་དང་འཕྲིན་ལས་ཤིན་ ཏུ་ཆེ་བ་ཡིན་ནོ་ཞེས་་་་
གསུངས་པ་ལྟར་གནང་རིགས་ཀྱི་སྨན་རྒྱུད་དྲི་མ་མེད་པ་ཡིན་འདུག་པས་ཧ་ཅང་
ཡིད་ཆེས་ཀྱི་གནས་སུ་གྱུར། །
271



སྤྱིར་ན་རྒྱུད་བཞི་བཀའ་དང་བསྟན་བཅོས་གང་ཡིན་སྐོར་ལ་སྔོན་བྱུང་ལོ་
རྒྱུས་ཀྱི་བཤད་ཚུལ་རྣམས་མཐའ་གཅིག་ཏུ་འདི་ཡིན་ཞེས་ཁ་ཚོན་གཅོད་པ་་
དཀའ་རུང་གསོ་དཔྱད་བསྟན་པར་བྱི་དོར་གནང་བའི་ལྷག་བསམ་བཟང་པོར་
དེང་གི་དུས་སུའང་ཞིབ་འཇུག་དཔྱད་པ་བྱེད་རྒྱུར་ཕན་པ་ཧ་ཅང་ཆེ་བས་སྔོན་
བྱོན་མཁས་པ་རྣམས་ཀྱི་བཀའ་དྲིན་བསམ་བཞིན་དད་པའི་སྤུ་ལོང་མི་གཡོ་བ་ཅི་
ལ་སྲིད། དེའི་ཕྱིར་ན་ཉིད་ཀྱི་གསུང་ལས་ཀྱང་། དེ་ལྟར་རྒྱུད་སྡེ་བཞི་ཡི་རྣམ་
བཤད་དང༌། །གསོ་རིག་བཀའ་དང་བསྟན་བཅོས་གཞུང་ལུགས་ཀྱི། ། བྱུང་་
ཚུལ་རྣམ་པར་དབྱེ་བའི་རབ་བྱེད་འདི། །བསྟན་དང་འགྲོ་ལ་ཕན་པར་འདོད་
པའི་བློས། །རྣམ་པར་ཕྱེ་ནས་ཚུལ་བཞིན་སྨྲས་པ་ཡིན། །འདི་སྦྱར་དགེ་བ་ཉིན་
མོར་བྱེད་པ་དེས། །ལོག་སྨྲ་མུན་པའི་ཚོགས་རྣམས་ཕྱིར་བསལ་ཏེ། །བློ་གསལ་
བློ་ཡི་པདྨ་རྒྱས་པ་དང༌། །བླང་དོར་རྟོགས་པའི་སྣང་བས་ཁྱབ་པར་བསྔོ། །
འགལ་དང་མ་འབྲེལ་ལ་སོགས་ཉེས་པའི་ཚོགས། །མཆིས་ན་གངས་ཅན་མཁས་
པའི་ཚོགས་ལ་བཤགས། །ཞེས་གསལ་བ་ལྟར་རོ། །
272



གཏེར་སྟོན་ལས་འཕྲོ་གླིང་པ།
གཏེར་སྟོན་ལས་འཕྲོ་གླིང་་་་་་
པའམ་འཇའ་ཚོན་སྙིང་པོ། སྔགས་
གཅིག་ལ་མཚན་གསུམ་དུ་གྲགས་་་་་
པའི་དགེ་སློང་རྡོ་རྗེ་འཛིན་པ་ཆེན་པོ་
འདི་ནི། ཐང་ཡིག་ལས། རྒྱུ་་་་
གར་གྷ་ན་རུ་དང་བི་ན་སའི། ། པཎྜི་
ཏ་ནི་གཉིས་གསུམ་བོད་དུ་འབྱུང༌། །
ལྷ་སའི་ཇོ་ཤཱཀྱ་འདི་ལ་མཆོད་པ་་་་
བྱེད། ། ལྷོ་ཀོང་བྱང་ཀོང་སྦས་པའི་་
གཏེར་ཁ་འདི། ། མི་བཞག་འདོན་་་་
. པའི་རྟགས་དེ་བསྟན་ནས་འབྱུང་། །
ཨོ་རྒྱན་ལས་འཕྲོ་གླིང་པ་ཞེས་བྱ་འབྱུང་། །ཞེས་པ་སྔོན་དཔལ་ཨོ་རྒྱན་ཆེན་པོའི་
ཞལ་སློབ་ཟག་མེད་འོད་ལུས་གྲུབ་པ་བརྒྱ་རྩ་བརྒྱད་ཀྱི་མཆོག་གྱུར་ཉང་བན་ཏིང་
འཛིན་བཟང་པོ་འབྲས་བུ་མཐར་ཕྱིན་པའི་ཐུགས་རྗེ་ཡས་སྤྲུལ་དུ་བྱོན་པ་སྟེ།
ཀོང་ཡུལ་ཝ་རུ་གནམ་ཚལ་དུ། ཡབ་ཆོས་སྐྱོང་མགོན་པོ་དང༌། ཡུམ་ནམ་
ལངས་བུ་ཁྲིད་གཉིས་ཀྱི་སྲས་སུ་རབ་བྱུང་བཅུ་པའི་ཤིང་བྱ(སྤྱི་ལོ་1585)ལོར་
སྐར་མ་རྒྱལ་ལ་བབ་པའི་ཉིན་སྐུ་འཁྲུངས། །
273



སྐུ་ཆུང་ངུའི་དུས་ནས་ཆོས་ཀྱི་བག་ཆགས་དང་ལྡན་ཞིང༌། དགུང་ལོ་
གསུམ་པའི་དུས་ནས་ཡི་གེ་བརྡ་སྟོན་ཙམ་གྱིས་མཁྱེན། རྡོ་ལ་ཕྱག་ཞབས་ཀྱི་
རྗེས་ཀྱང་མང་དུ་བྱོན། བཅུ་གཉིས་ནས་ཉི་ཤུར་མ་ཕེབས་བར་དུ་སློབ་གཉེར་
དང༌། ཁྱད་པར་གསོ་རིག་ལ་སྦྱངས་པས་མཁས་པར་མཁྱེན། དེ་ནས་ཆོས་
ཀྱི་རྗེ་མི་ཕམ་བཀྲ་ཤིས་བློ་གྲོས་ཀྱི་དྲུང་དུ་རབ་ཏུ་བྱུང་། ངག་དབང་ཆོས་རྒྱལ་
དབང་པོར་མཚན་གསོལ། རྗེས་སུ་ལྷ་རྩེ་བ་ལས་བསྙེན་རྫོགས་ཞུས། རྟེན་
དགེ་སློང་གི་དངོས་པོ་ཅན་དུ་བསྒྲུབས། །མི་ལོ་བཅུ་བདུན་དུ་འདག་སྦྱར་ཁོ་ན་
མཛད་ནས་བཞུགས་སྐབས་གཏེར་གྱི་ལུང་བསྟན་མང་དུ་བྱུང་ཡང་ཇི་མི་སྙམ་
པར་བཞག་ཀྱང་ཆོས་རྗེ་མི་ཕམ་བཀྲ་ཤིས་བློ་གྲོས་ཀྱིས་བསྐུལ་ནས་ལྕགས་སྤྲེལ་ལོ་
ཟླ་བ་དང་པོའི་ཚེས་བཅུ་ལ་གཏེར་བཞེས་པའི་ཐོག་མར་ལྕགས་ཁྲོའི་བྱ་ཆུང་བྱིའུ་
ཕྲུག་ཙམ་ཞིག་གི་ནང་ནས་གཏེར་གྱི་ཁ་བྱང་མཚོ་རྒྱལ་གྱི་ཕྱག་བྲིས་མ་ཕྱག་ཏུ་
འབྱོར། བྲག་ལུང་ཧོམ་འཕྲང་ལྕགས་ཀྱི་སྒོ་མོ་དང༌། གཞན་ཡང་ཀོང་པོ་བུ་
ཆུ་དང༌། བྱང་འཕྲེང་མཛེས་ཞེས་ལྗོན་པ་ལུང་གི་གནས་སྒོ་དང༌། སྙེ་མོ་ལྷ་
རི། ཀོང་འཕྲང་དགེ་འདུན་ གནས་དབུ་རུ་ཞཱ་ཡི་ལྷ་ཁང་སོགས་ནས་ཟབ་་
གཏེར་མང་པོ་སྤྱན་དྲངས། དཀོན་མཆོག་སྤྱི་འདུས་སོགས་འགའ་ཞིག་གསང་
གཏེར་ལས་ཕལ་ཆེར་ཁྲོམ་གཏེར་མཛད། མངོན་ཤེས་དང་རྫུ་འཕྲུལ་ཕྱོགས་
མེད་དུ་ ཤར་ནས་ལྐོག་གྱུར་སྒྲིབ་མེད་དུ་གཟིགས་ཤིང་། ཆུ་དང་གཡང་ས་
སོགས་ལའང་ཐོགས་མེད་དུ་གཤེགས། ཁྱད་པར་སྙེ་མོ་ལྷ་རིའི་གཏེར་བཏོན་
པའི་དུས། ཀོང་པོ་པྲ་ཏི་བ་སོགས་ལོག་པའི་བློ་ཅན་རྣམས་ཀྱིས་ ས་བཅུད་
ཉམས་ཀྱིས་དོགས་ནས་དམག་གིས་གཏེར་གནས་བསྲུང་བར་བྱས་པས་གཏེར་
ཐར་བ་མེ་ལོང་གི་ངོས་འདྲ་བ་ཞིག་ལ་ཆིབས་བསྒྱུར་གནང་བས་ཐམས་ཅད་རྟབ་
རྟབ་པོར་གྱུར་ཞིང་སླར་དད་པའི་ས་ལ་བཀོད། སྟོབས་དང་ནུས་པ་བསམ་
གྱིས་མི་ཁྱབ་པས་དམ་སྲི་མནན་པ་སོགས་བོད་སྤྱི་བྱེ་བྲག་གི་ཕན་བདེ་སྤེལ་བའི་
274



འཕྲིན་ལས་མང་དུ་མཛད། །
སྐལ་ལྡན་མང་པོ་རྗེས་སུ་བཟུང་ནས་བཀའ་གཏེར་གསར་རྙིང་གི་ཆོས་
ཚུལ་མང་པོའི་སྨིན་གྲོལ་གྱི་བདུད་རྩི་ཅི་དགར་བསྩལ། རྗེ་ཉིད་སྐུ་བཙུན་ཞིང་
དགེ་སློང་གི་དངོས་པོ་ལས་མི་འདའ་བར་ཀུན་སྤོང་གི་མཛད་པ་སྐྱོང་བཞིན་དུ་
གདུལ་བྱ་རྣམས་ཀྱང་ཚུལ་དེར་བཀྲི་ཞིང་ཡང་དག་པའི་ལམ་ལ་གཞོལ་ཞིང་་
འབབས་པ་སོཊ་མཁས་བཙུན་བཟང་པོས་དུས་འདའ་བར་བཞུགས། བང་རི་
འཇོག་པོ་ཞེས་པའི་སྒྲུབ་སྡེ་ཕྱག་བཏབ། ཆོས་བདག་གི་ཐོག་མ་སྒམ་པོ་ཞབས་
དྲུང་ནོར་བུ་བརྒྱན་པས་འཕྲིན་ལས་ཀྱི་སྒོ་ཕྱེ་བ་ནས་བཟུང་རྒྱལ་བའི་དབང་པོ་
ཞྭ་དམར་ནག རྒྱལ་ཚབ་གྲགས་པ་དོན་གྲུབ། འབྲི་གུང་པ་ཆོས་ཀྱི་གྲགས་
པ། འབྲུག་པ་དཔག་བསམ་དབང་པོ། རྡོར་བྲག་རིག་འཛིན་ངག་གི་དབང་
པོ། རྩེ་ལེ་སྣ་ཚོགས་རང་གྲོལ། ལྷ་བཙུན་ནམ་མཁའ་འཇིགས་མེད། རིག་
འཛིན་འཕྲིན་ལས་ལྷུན་གྲུབ། བཀའ་འགྱུར་བ་མགོན་པོ་བསོད་ནམས་མཆོག་
ལྡན། སྤུ་བོ་རྦ་ཁ་སྤྲུལ་སྐུ། རིག་འཛིན་ཆོས་ཀྱི་རྒྱ་མཚོ། སྡེ་དགེ་གྲུབ་ཐོབ་
ཀུན་དགའ་རྒྱ་མཚོ། གཏེར་ཆེན་བདུད་འདུལ་རྡོ་རྗེ། ཏཱ་བླ་པདྨ་མ་ཏི་་
སོགས་དབུས་གཙང་ཁམས་གསུམ་རྒྱ་ཆེར་འདུས་ཤིང་དངོས་དང་བརྒྱུད་ནས་
ཤར་ཕྱོགས་རྒྱ་མཚོའི་མཐའ་ཚུན་ཆད་འཕྲིན་ལས་རྒྱས་ པར་འཕེལ། ཀོང་
སྤྲུལ་ཡོན་ཏན་རྒྱ་མཚོས་ཀྱང་འཇའ་ཚོན་གླིང་བའི་ཟབ་གཏེར་པོད་དྲུག་བཀའ་
འབུམ་དང་བཅས་པ་ཡོངས་རྫོགས་བཞེས་ཤིང༌། ཆོས་བརྒྱུད་ལས་མི་དབང་
བསོད་ནམས་སྟོབས་རྒྱལ་ཁོ་ནའི་དུས་ཀྱང་དྭགས་པོར་འོད་ལུས་གྲུབ་པ་གཉིས་
སོགས་སྔ་ཕྱི་མང་དུ་བྱུང་། དེ་ལྟ་བུའི་མཛད་པ་མཐར་ཕྱིན་ནས་དགུང་ལོ་
དོན་གཉིས་པར་བང་རིའི་འཇོག་པོར་རྟགས་དང་ཆོ་འཕྲུལ་ལྐོག་ཏུ་མ་གྱུར་པ་
བསྟན་ཅིང་མངོན་པར་མཁྱེན་བཞིན་དུ་དག་པའི་ཞིང་ ཁམས་ཆེན་པོ་་་་་་་
གཤེགས་ཚུལ་བསྟན། སྤྱིར་ལས་འཕྲོ་གླིང་པའི་མཚན་གྱི་ཅོད་པན་འཛིན་པ་
སྔ་ཕྱི་ལྔ་ཙམ་བྱོན་པ་ཐམས་ཅད་ཀྱང་གཏེར་སྟོན་ཚད་ཐུབ་ཁོ་ནར་ངེས་ཀྱང༌།།
275



པདྨ་བཀའ་ཐང་དུ་གཏེར་གནས་ཀྱི་ངེས་པ་དང་བཅས་པ་ལུང་བསྟན་པ་ནི།
འདི་གཅིག་པུར་ཡོངས་སུ་གྲགས་སོ་ཞེས་གཏེར་སྟོན་བརྒྱ་རྩའི་རྣམ་ཐར་རིན་
ཆེན་བཻཌཱུརྱའི་ཕྲེང་བ་ལས་གསུངས་སོ། །
276



ལེགས་གྲུབ་དཔལ།
ལེགས་གྲུབ་དཔལ་ནི། ཐོག་མའི་རིགས་རུས་ལ་སོགས་པ་བོད་སྨན་
མཁས་པ་མི་དགུའི་ནང་ནས་གཉའ་པ་ཆོས་བཟང་གི་གདུང་རྒྱུད་དུ་འཁྲུངས་པ་
ཞིག་དང་། རིགས་ལྡན་ཆོས་ཀྱི་རྒྱལ་པོ་རྣམ་རྒྱལ་གྲགས་པ་བཟང་པོའི་གསོ་
རིག་གཙོ་བོར་གྱུར་པའི་བུ་ཆེན་གནང་རིགས་རྗེས་སྦྱངས་ཀྱི་སྨན་པ་ལྷུན་སྡིངས་
ལེགས་གྲུབ་དཔལ་བ་ཞེས་པ་འདི་ཉིད་ཡིན། དམ་པ་དེའི་ཡབ་ནི་དཀོན་ཅོག་
གཞོན་ནུ་ཞེས་པ་གསོ་བ་རིག་པ་དང་། སྔགས་རྙིང་མ་ལ་མཁས་ཤིང་སེམས་
ཅན་ཐམས་ཅད་ལ་ཐུགས་བརྩེ་བས་བྱང་ཆུབ་སེམས་དཔར་གྲགས། །
ཐེག་ཆེན་ཆོས་རྗེ་རྒྱུའི་བླ་མར་བྱོན་པའི་བླ་སྨན་གནང་བས་རྒྱའི་ལུང་དང་
འཇའ་ས་ལོན་པས་སྨན་པ་མཁས་པའི་རྩེ་མོར་སོན། དེའི་དབང་གིས་རང་
སྲས་ལེགས་གྲུབ་ དཔལ་ཡང་། རིག་གནས་སྤྱི་དང་ཁྱད་པར་གསོ་རིག་ལ་་
མཆོག་ཏུ་གྱུར། རིགས་ལྡན་རྣམ་རྒྱལ་གྲགས་བཟང་ལ་གསོ་རིག་གི་གཞུང་
བཤད་གདམས་པ་མང་དུ་གསན་ཅིང་། གསོ་དཔྱད་བརྒྱུད་འཛིན་འཕེལ་་་
བའི་བུ་ཆེན་དུ་མངའ་གསོལ། དེའི་སྲས་ཤེས་ རབ་དཔལ་ལྡན་འཁྲུངས་་་་
རྟགས་ཡ་མཚན་པ་སོགས་བྱུང་བས། རིགས་ལྡན་རྣམ་རྒྱལ་གྲགས་བཟང་ལ་
མིང་ཞུས་པར། འཚོ་བྱེད་པདྨ་སྲི་ཐར་དུ་འདོགས་པར་མཛད། པཎྜི་ཏ་
ནགས་ཀྱི་རིན་ཆེན་བོད་ཡུལ་དུ་ལན་གསུམ་བྱོན་པའི་ཕྱི་མའི་སྐབས་ (སྤྱི་ལོ་
1453) ཡར་ལམ་མཇལ། དགུང་ལོ་ཉེར་དྲུག་པ་ལ་གྲུབ་དབང་ ཐང་སྟོང་
རྒྱལ་ པོའི་ དྲུང་ དུ་ བྱོན། ལོ་བཅུ་ དྲུག་ བར་ སྐུ་དངོས་ཀྱི་ ཉེ་ གནས་ མཛད།
277



གདམས་པ་མཐའ་ཡས་པ་གསན་ཅིང་ཉམས་སུ་བཞེས་པས་ཐུགས་སྲས་དམ་
པར་གྱུར། མཁས་གྲུབ་ཤེས་རབ་དཔལ་ལྡན་གྲུབ་ཐོབ་ཐང་སྟོང་པའི་དྲུང་དུ་
མ་བྱོན་གོང་ལ་སྲས་ལྷུན་སྡིངས་དགེ་མ་ཞེས་པ་དེས་གསོ་རིག་གི་བཤད་སྲོལ་
བསྐྱངས་ཏེ་གཡས་རུ་བྱང་པའི་བླ་སྨན་དུ་གྱུར། དེའི་སྐབས་གོང་གི་གཉའ་
པའི་རིགས་རྒྱུད་ལས་བྱུང་བའི་སྨན་པ་རྣམས་ལ་ལྷུན་སྡིངས་ཞེས་པའི་མཚན་
བྱུང་བ་ནི་ས་གནས་ལ་བརྟེན་ནས་ཐོབ་པའི་མིང་མིན་ནམ་སྙམ། ལྷུན་སྡིངས་
དགེ་མའི་སྲས་བསྟན་པ་དར་རྒྱས་སྐུ་ཆུང་ངུ་ནས་བཟང་པོའི་ལས་སད་པས་དད་
བརྩོན་ཤེས་རབ་སྙིང་རྗེ་དང་ལྡན་ལ། འཛིན་ཤེས་ཡངས་པས་གོས་ཚགས་
བྱེད་རིང་ལ་མདའ་ཚད་མའི་ཤོག་ལོགས་རེ་བློར་ཟིན། བྱང་བདག་པོར་རྒྱུད་
བཞི་འགྲེལ་པ་བཅས་དང༌། སྙིང་པོ་བསྡུས་པའི་རྒྱུགས་ཕུལ། རྗེས་སུ་བྱང་
སྨན་ལྷའི་བཙུན་པ་བཀྲ་ཤིས་དཔལ་བཟང་གི་སྲས་བསོད་ནམས་རྒྱལ་མཚན་སྐུ་
གཤེགས་རྗེས་བརྒྱུད་འཛིན་མཁན་ལ་བསྟན་པ་དར་རྒྱས་ཆེད་བསྐོས་བྱུང་བར་
བརྟེན་ལྷ་བཙུན་བཀྲ་ཤིས་དཔལ་བཟང་གི་ཞབས་ལ་ཡུན་དུ་བསྟེན་ཏེ་མདོ་
སྔགས་རིག་གནས་དང་། ཁྱད་པར་གསོ་བ་རིག་པའི་གཞུང་ལུགས་མན་ངག་
ཡི་གེ་འདྲིར་མ་བཏུབ་པའི་སྙན་བརྒྱུད་ཞལ་ཤེས་དང་བཅས་པ་བུམ་པ་གང་བྱོར་
བསྩལ། །
སྡེ་སྲིད་ཁོག་འབུགས་ནང་གཉའ་རིགས་གོང་མ་རྣམས་རིགས་ལྡན་སོགས་
ཀྱི་ཞབས་ལ་གཏུགས་པའི་མཁས་པ་ཤ་སྟག་ཡིན་ཀྱང༌། བྱང་ལུགས་བཀའ་
གཏེར་ཆིག་ བརྒྱུད་ཀྱི་གདམས་ པ་ ཟབ་ མོ་ འདི་ ཡན་ ལ་ མ་ བྱུང་ བར་ གྲགས།
བསྟན་པ་དར་རྒྱས་ལ་རང་སྲས་བསོད་ནམས་ཆོས་འཕེལ་ཞེས་པ་བྱུང་ནས་ཕྱིས་
སུ་སྙན་བརྒྱུད་ཞལ་ཤེས་མན་ངག་གི་བདག་པོར་གྱུར་ཞིང་། ངོ་མཚར་རྩ་
བདུན་ལ་ནང་བྱན་ཆུད་པས་ཁ་སྨར་ཐམས་ཅད་མངོན་ཤེས་ཡོད་པ་ལྟ་བུ་བྱུང་
ཞེས་གསུངས་སོ། །
278



ལྷུན་སྡིངས་བདུད་རྩི་འགྱུར་མེད།
ལྷུན་སྡིངས་བདུད་རྩི་འགྱུར་མེད་
ཅེས་པའི་ཡབ་ནི་གཉའ་རིགས་ཀྱི་གདུང་
རྒྱུད་རིམ་པར་བྱོན་པའི་ནང་གི་བསོད་
ནམས་ཆོས་འཕེལ་ཞེས་པ་སྙན་བརྒྱུད་་
ཞལ་ཤེས་མན་ངག་གི་བདག་པོ་དེ་ཉིད་
ཡིན། ཡབ་ཀྱི་སྐུ་དྲིན་ལས་བདུད་རྩི་
འགྱུར་མེད་གསོ་བ་རིག་ པར་མཆོག་ཏུ་
མཁས་པས་ཇོ་ནང་སྤྲུལ་སྐུ་ཀུན་དགའ་
སྙིང་པོའི་ི བླ་སྨན་དང་། རྒྱུད་བཞི་
རྟག་བརྟན་པར་མ་ཞེས་པ་པར་དུ་བརྐོ་
བའི་ དོ་ དམ་ དང༌ ཞུས་ ཆེན་ མཛད།
གསོ་དཔྱད་ཀྱི་ལག་ལེན་དགོས་འདོད་ཀུན་འབྱུང་ཞེས་པ་ནད་རྟགས་དང་སྨན་
བཅོས་ ཀྱི་ སྐོར་ མ་ཚང་ བ་ མེད་ པའི་ སྨན་ གཞུང་ངོ་ མཚར་ ཅན་དེ་ བརྩམས།
གདུང་རྒྱུད་དུ་སྲས་ལྷུན་སྡིངས་རྣམ་རྒྱལ་རྡོ་རྗེ་ཞེས་པ་བསྐྲུན་ནས་གཞུང་དང་
མན་ངག་ལག་ལེན་སྐོར་གྱི་གདམས་པ་མ་ལུས་པ་ཡོངས་རྫོགས་བསྩལ་པས་རང་
སྲས་རྣམ་རྒྱལ་རྡོ་རྗེ་ནི། ༧རྒྱལ་དབང་ལྔ་པ་དང་སྡེ་སྲིད་རིན་པོ་ཆེ་ཞལ་་
བཞུགས་དུས་གསོ་དཔྱད་སྐོར་ལ་འགྲན་པའི་ཟླ་ཐམས་ཅད་དང་བྲལ་བ་ཀུན་
གྱིས་ཁས་འཆེས་པའི་ཡུལ་དུ་གྱུར། །
279



རབ་བྱུང་བཅུ་གཉིས་པའི་ལྕགས་ལུག་(སྤྱི་ལོ་1691)ལོར་སྡེ་སྲིད་སངས་
རྒྱས་རྒྱ་མཚོས་མན་ངག་ལྷན་ཐབས་གསར་རྩོམ་གནང་སྐབས་ ལྷུན་སྡིངས་་་་
བདུད་རྩི་འགྱུར་མེད་ཀྱིས་བརྩམས་པའི་གསོ་དཔྱད་ཀྱི་ལག་ལེན་དགོས་འདོད་
ཀུན་འབྱུང་ནང་གི་ལེགས་ཆ་མང་པོ་བསྡུ་ལེན་མཛད་ཅིང་། ཐ་ན་འགའ་ཤས་
ཀྱི་མཚམས་ལ་བཤུས་པ་ལྟ་བུ་སོར་བཞག་གིས་མཐོང་ཤིན་ཏུ་ཆེན་པོ་གནང་།
དེར་བརྟེན་མཁས་པ་འགས་སྡེ་སྲིད་སངས་རྒྱས་རྒྱ་མཚོའི་ཕྱག་བཞེས་བྱང་
ལུགས་ཡིན་ཚུལ་གསུངས་པའི་རྩ་བ་དེ་དག་ལ་བརྟེན་ནས་བྱུང་བར་སེམས། །
མཆན་འགྲེལ།
ཇོ་ནང་སྤྲུལ་སྐུ་ཀུན་དགའ་སྙིང་པོ་རབ་བྱུང་བཅུ་པའི་ཤིང་ཕག(སྤྱི་ལོ་1575）ལོར་
འཁྲུངས།
280



ལྷུན་སྡིངས་རྣམ་རྒྱལ་རྡོ་རྗེ།
ལྷུན་སྡིངས་རྣམ་རྒྱལ་རྡོ་རྗེའི་ཡབ་
ནི་བཤད་མ་ཐག་པའི་ལྷུན་སྡིངས་བདུད་
རྩི་འགྱུར་མེད་ཅེས་པ་དེ་ཡིན། རྣམ་
རྒྱལ་རྡོ་རྗེ་ཤེས་བྱ་སྤྱི་དང་ཁྱད་པར་འཆི་
གསོས་ཀྱི་གཞུང་ཆེན་པོ་རྣམས་ཀྱི་གཙོ་
བོ་དཔལ་ལྡན་རྒྱུད་བཞི་ཐུགས་ལ་བྱང་
ཞིང་། འགྲེལ་པ་མན་ངག་དང་བཅས་
པར་གཞིགས་པ་ཆུག་པས་ཡབ་བདུད་རྩི་
འགྱུར་མེད་སོགས་མཁས་ནས་མཁས་སུ་
བརྒྱུད་པའི་ཆིག་བརྒྱུད་ཀྱི་རིམ་པ་ཉམས་
སུ་ལོངས། །
་ དགུང་ལོ་དྲུག་ཅུར་ཉེ་ཡང་ཉིན་ལྟར་སྨན་གཞུང་ཤོ་ལོ་ཀ་རེ་ཐུགས་འཛིན་
གནང་བ་སོགས་དམ་པའི་ངང་ཚུལ་འགོག་ཏུ་མེད་པས་གསོ་དཔྱད་རྒྱུད་གཞུང་
མན་ངག་གང་དང་ཅི་ལའང་མཁས་པའི་ཕུལ་དུ་ཕྱིན་པས། སྡེ་སྲིད་སངས་
རྒྱས་རྒྱ་མཚོའང་ཐུགས་ཡིད་འཕྲོག་སྟེ། མཁས་པ་བརྩད་ཅིང་མ་དྲིས་པ། །དེ་
ཡི་བར་དུ་གཏིང་མི་དཔོགས། །རྔ་ལ་དབྱུ་གུས་མ་བསྣུན་ན། །དེ་སྲིད་གཞན་
དང་ ཁྱད་ ཅི་ ཡོད། ། ཅེས་ པ་ ལྟར། རྣམ་ རྒྱལ་ རྡོ་ རྗེས་ ལྷ་ སར་རྡོ་ རིང་ ལ།
བཤད་རྒྱུད་རྐྱང་སེལ་སྨན་གྱི་སྐོར་ལ་དྲི་བ་རྡོ་རིང་རྒྱན་མཆོག་ཅེས་པ་སྦྱར་བའི་
281



རྐྱེན་བྱས་སྔོན་དུ་ལྔ་པ་ཆེན་པོའི་སྤྱན་སྔར་ཐོགས་ཤིང༌། གནང་རྐྱེན་སོགས་
བསྩལ་ནས་ཡུལ་ཐིག་སྡོང་འགྲེམས་གཉུག་མར་གནས་པ་རྣམས་རྗེས་འཇུག་
ཁག་ལ་འཁྲིད་དུ་འཇུག་པའི་དགོངས་བཞེས་བསྐྱངས་མུར་སྡེ་སྲིད་སངས་རྒྱས་
རྒྱ་མཚོ་སྐུ་ངོ་མས་རྣམ་རྒྱལ་རྡོ་རྗེའི་ཁེངས་པ་གཅོག་ཕྱིར་འཇུར་བཀག་གི་དྲི་
མོལ་མང་པོ་གནང་བ་དང་འབྲེལ། རྣམ་གླིང་པཎ་ཆེན་དང་ཡང་དྲི་མོལ་ཁ་
ཤས་གནང་བཅུག་པ་བཅས་ཀྱི་མཐར། ལྷུན་སྡིངས་རྣམ་རྒྱལ་རྡོ་རྗེ་ནི་རྗེས་
འཛིན་གྱི་རིག་པ་འདིར་གཞུང་བཤད་དང་། སྨན་ངོ༌། རྩ་ཡུལ། སྡོང་
འགྲེམས་སོགས་དུས་སྐབས་འདིར་འགྲན་ཟླ་དང་བྲལ་བར་གཟིགས་ཏེ། སྡེ་
སྲིད་རང་གིས་རྣམ་རྒྱལ་རྡོ་རྗེའི་དྲུང་ནས་ཡུལ་ཐིག་སྡོང་འགྲེམས་ལ་སོགས་པ་
ཆིག་བརྒྱུད་ཀྱི་ཞལ་ཤེས་མང་དུ་གསན་བཞེས་མཛད་ཚུལ་ཁོག་འབུགས་ ( ཤོག་
གྲངས་༡༩༠བ་༡)ནང་གསལ། །
གོང་ དུ་ བརྗོད་ པའི་ གཉའ་ རིགས་ རྣམ་ རྒྱལ་ རྡོ་ རྗེ་ནས་ སྨན་ངོ༌ དང༌།
སྡོང་འགྲེམས། ཡུལ་ཐིག་སོགས་ལེན་དགོས་བྱུང་བས་གཞུང་དོན་རེ་གཉིས་
མ་གཏོགས་ཕལ་ཆེར་ཁྲོལ། རེ་གཉིས་ལུས་པ་རྣམས་བརྒྱུད་པ་རྩ་འགྲེལ་གྱིས་
དབུས་རྒྱུ་འགྱུར་བསྟན་འགྱུར་གྲས་སུ་བཞུགས་པ་དང་། བོད་རྩོམ་གྱི་འགྲེལ་
པ་སོགས་སྒོར་མར་ཞིབ་བཅུག་པས་སྔོན་ཆད་འབྲུ་བསྣན་གྱི་བཤད་པ་མེད་པ་
རྣམས་ཀྱང་ཡིད་དུ་འདོམས། རྣམ་རྡོར་གྱིས་དབུས་མན་རྒྱུད་ཀྱི་ཚིག་ལ་འབྲུ་
བསྣན་གྱི་དྲི་རྨེད་དང་། དཔེ་བལྟ་དོགས་གཅོད་ཆེ་གཤིས་རྒྱུད་ཆུང་གསུམ་སྔ་
སོར་བློ་འཛིན་བྱས་ཤིང༌། མན་རྒྱུད་མི་བཟུང་བ་ཆ་འདྲ་བའི་ཚིག་འབྲུ་གསོ་
བ་རེ་མ་བྱས་པར་མནན་རྒྱུགས་མི་འགྲོ་བ་ལས། དོན་ཆ་མཐའ་དག་དང་ཁྱད་
པར་དཀའ་གནད་རྣམས་ཤིན་ ཏུ་ཡིད་ལ་འཇགས་པ་བྱུང་། ཞེས་གསུངས་
པར་གཞིགས་ན་ལྷུན་སྡིངས་རྣམ་རྒྱལ་རྡོ་རྗེ་ནི་སྨན་དཔྱད་ལག་ལེན་ཙམ་དུ་མ་
ཟད། གཞུང་དོན་གྱི་དགོངས་པ་བཀྲལ་བར་མཆོག་ཏུ་གྱུར་པ་ར་སྤྲོད་ཐུབ་
པའི་ཁར་ལྔ་རིག་གི་པཎྜི་ཏ་མཁས་དབང་སངས་རྒྱས་རྒྱ་མཚོ་ལྟ་བུས་ཀྱང་རྣམ་
282



རྒྱལ་རྡོ་རྗེའི་ཞབས་ལ་གཏུགས་ནས་ལེགས་བཤད་ཀྱི་སྦྲང་རྩིའི་རོ་བཅུད་ངོམས་
མེད་དུ་བཞེས་རྗེས་ལྷུན་སྡིངས་རྣམ་རྒྱལ་རྡོ་རྗེ་ཁོང་པ་ཡོན་ཏན་མཁན་པོ་ཚད་
མར་གྲགས་ཆེ་ཞིང་ཞེས་ཕྱི་རྒྱུད་བོ་སྔོན་མཇུག་ཏུ་བསྔགས་བརྗོད་དང་གདེང་
འཇོག་ཤིན་ཏུ་ཆེ་བར་མཛད་འདུག །
283



བདེ་ཆོས་སྨན་པ་རདྡྷའི་མིང་ཅན། །
བདེ་ ཆོས་ སྨན་ པ་ རཏྣའི་ མིང༌ ཅན་ ཞེས་ པའི་ འཁྲུངས་ ཡུལ་ དང་།
རིགས་རུས་ཆོ་འབྲང་། བཙས་པའི་དུས་ཚོད་བཅས་འདི་ཡིན་གསལ་པོ་མེད་
ཀྱང༌། ཁོང་གིས་བརྩམས་པའི་གསོ་བ་རིག་པའི་ཁོག་འབུགས་ལེགས་བསྡུས་
ཞིག་དང་། རྩ་བ་ཐུགས་ཀྱི་རྒྱུད་ཀྱི་འགྲེལ་པ་འབྲུ་སྣོན་ཤིན་ཏུ་ལེགས་པ་ཞེས་
པར་བལྟ་དུས་སྨན་དཔྱད་ཀྱི་རྒྱུད་པ་ནི་བོད་ཀྱི་མཁས་དབང་གོང་མ་སྤྱི་དང་།
སྒོས་སུ་འབྲུག་པ་པདྨ་དཀར་པོ་དང་། གོང་སྨན་དཀོན་མཆོག་བདེ་ལེགས་
གཉིས་ཀྱི་གསུང་རྒྱུན། ཡང་སྒོས་བྱང་པ་འཚོ་བྱེད་ཀྱི་ཞབས་ལ་གཏུགས་པའི་
སྐོར་འཁོད་པ་དང༌། སྔ་ཕྱིའི་དུས་ཚོད་ཀྱང་གནམ་ལོ་ས་ཕོ་བྱི་བ་ས་ག་ཟླ་བའི་
ཡར་ངོའི་གཟའ་སྐར་འཛོམས་པའི་ཉིན་ཆོས་གྲྭ་ཆེན་པོ་བདེ་ཆེན་ཆོས་འཁོར་གྱི
གྱི་སྨན་ཁང་དུ་ལེགས་པར་གྲུབ་ཅེས་འདུག་པས་ཕལ་ཆེར་རབ་བྱུང་བཅུ་པའི་ས་
བྱི (སྤྱི་ལོ་1588) ལོ་ཙམ་ལ་མིན་ནམ་སྙམ། །
གོང་གསལ་ཁོག་འབུགས་དེར་སྡེ་སྲིད་ཞལ་བཞུགས་སྐབས་ སྐུ་ངོ་མས་
གཟིགས་ཞིབ་དང་འབྲེལ་བདེ་ཆོས་སྨན་པ་རནྣའི་མིང་ཅན་གྱིས་བཀོད་པ་ཁོག་
འབུགས་འཆི་མེད་ལྔ་ལྡན་དང་ཆ་མཚུངས་སཱ་རས་བརྟགས། ཕྱི་མོའི་ཡིག་
ནོར་རང་སོར་བཞག ལེགས་ཆ་བི་སྔོན་མ་བུར་བཀོད་ི ཅེས་པའི་མཆན་
འགོད་མཛད་པ་ལྟར་རྗེས་སོར་ཁོག་འབུགས་དྲང་སྲོང་དགྱེས་པའི་དགའ་སྟོན་
ཞེས་བྱ་བའི་མཇུག་ཏུའང་དངོས་སུ་དཔྱད་གཞི་གནང་བར་ཞལ་གྱིས་བཞེས་
འདུག ཁོ་བོ་རང་ཉིད་ཀྱི་གོང་གསལ་ཁོག་འབུགས་དང་། རྩ་རྒྱུད་འགྲེལ་
284



པ་མཇལ་དུས་རྒྱུད་བཞིའི་ལོ་རྒྱུས་གསུངས་སྐབས། རྒྱུད་དོན་བདུད་རྩི་སྙིང་
པོ་འདི། བཀའ་ཡང་ཡིན་ལ་གཏེར་མ་ཡང་ཡིན། རྒྱུད་ཀྱང་ཡིན་ཅིང་།
འགྱུར་བྱང་ལས། “རྒྱ་གར་གྱི་པཎྜི་ཏ་ཟླ་བ་ལ་མངོན་པར་དགའ་བ་དང་།
བོད་ཀྱི་ལོ་ཙཱ་བ་བཻ་རོ་ཙ་ན་གཉིས་ཀྱིས་རྒྱ་གར་ཁ་ཆེ་ཁྲི་བརྟན་དུ་བསྒྱུར་ཅིང་ཞུས་
ཏེ་གཏན་ལ་ཕབ་པའོ” ཞེས་ཁོག་འབུགས་གཞན་དང་མི་འདྲ་ཙམ་ཞིག་གི་་་
གསུངས་སྲོལ་ཡོད་པ་དང་གཅིག ཡང་བརྒྱུད་པའི་ལོ་རྒྱུས་སྐབས་སུ། རྒྱལ་
པོ་ཁྲི་སྲོང་ལྡེའུ་བཙན་དང་། སློབ་དཔོན་པདྨ་གཉིས་ལ་ཕྱག་རྟེན་དུ་ཕུལ་བ་
མཆོད་ཡོན་གཉིས་བཀའ་བགྲོས་ནས། ད་ལྟ་སྤེལ་བའི་གནས་མིན། བསམ་
ཡས་དབུ་རྩེ་བར་ཁང་དུ་ཀ་བ་བུམ་པ་ཅན་དུ་གཏེར་ལ་བཞུགས། ཕྱིས་གྲྭ་པ་
མངོན་ ཤེས་ ཀྱིས་ གཏེར་ནས་སྤྱན་དྲངས། དེས་ དབུས་ པ་ དར་ གྲགས་ལ།
དེས་རོག་སྟོན་དཀོན་སྐྱབས་ལ། དེས་གཡུ་ཐོག་མགོན་པོ་ལ་དྲིན་ལེན་དུ་ཕུལ།
དེ་ཡན་ཆིག་བརྒྱུད་ཡིན་ལ། གཡུ་ཐོག་མགོན་པོས་སྙིང་དང་འདྲ་བའི་ཐུགས་
སྲས་ གསུམ་ལ་གནང་། (ཐུགས་སྲས་གསུམ་ནི། འབལ་སྨན་ཉི་མ་དཔལ།
སུམ་སྟོན་ཡེ་ཤེས་གཟུངས། ཉིད་ཀྱི་སྲས་འབུམ་སེང་གསུམ) དེ་རྣམས་
ཀྱིས་འགྲོ་དོན་རྒྱ་ཆེར་སྤེལ། ཞེས་ སོགས་ལ་བརྟེན་རྒྱུད་བཞི་བཀའ་གཏེར་
ཟུང་སྦྲེལ་བ་དང་གཉིས། དེ་ཡང་སྤྲུལ་པས་གསུངས་པའི་རྒྱུད་ལ་ངོས་འཛིན་
གནང་དང་། གཞུང་ལུགས་ཐད་གནས་ལུགས་ནད་གཞིའི་སྐབས་རྣམ་པར་
མ་གྱུར་པ་དང༌། གྱུར་པ་གཉིས་དཔེ་རྒྱུ་ཆུ་དང་རྐྱེན་འཁྱག་པ་ལྟ་བུའི་འབྲེལ་
བར་གསུངས་ཤིང༌། རྩ་རྒྱུད་སྡོང་འགྲེམས་རྒྱབ་སྲོལ་ཐད་དཔག་བསམ་ལྗོན་
ཤིང་ལྟ་བུའམ། ཡང་ན་ཨ་ནུ་ར་མཆོག་གི་རྣམ་རྒྱལ་ལྟ་བུའི་རྩ་བ། སྡོང་པོ།
ཡལ་ག ལོ་འདབ། མེ་ཏོག འབྲས་བུར་དཔེ་བཞག་པ་ཡིན་ཚུལ་དེ་
བཞིན་གསལ་བའི་མེ་ཏོག་འབྲས་བུ་ལྔ་རུ་སྨིན་ཞེས་པའི་མེ་ཏོག་དེ་སྡོང་པོ་གང་
ལ་ཡིན་ཞེ་ན། སྤྱིར་སྡོང་པོ་དགུ་གར་ཡིན་ཞིང་། ཁྱད་པར་དུ་ཕྱེ་ན་སྡོང་པོ་
དང་པོ་རྣམ་པར་མ་གྱུར་པ་ལུས་ནད་མེད་ཀྱི་སྡོང་པོ་ལ་སྨིན་པ་ཡིན་ཏེ་གསུངས་
285



པ་ སོགས་ ཐུན་ མོང་ མ་ ཡིན་ པའི་ བཤད་ སྲོལ་ དང་ གསུམ་ བཅས་ ཡོད་ ཅིང༌།
འོན་ཀྱང་ བདེ་ཆོས་སྨན་ པ་ རཏྣའི་མིང་ཅན་ཁོང་ རང་འཚོ་ བཞུགས་ སྐབས།
བོད་ཀྱི་གསོ་རིག་ ཅུང་ཟད་ཉམས་ཞན་དུ་འགྲོ་གི་ཡོད་པ་དང༌། སྨན་ པ་་་
འགའ་ཤས་འདོད་སྲེད་ཁོ་ནའི་དབང་གིས་མི་ཚེ་སྐྱེལ་བ་དེ་གཟིགས་ནས་ཐུགས་
ཀྱི་གཏིང་ནས་སྐྱོ་ཤས་དང༌། ངེས་འབྱུང་འཁྲུངས་པའི་སྐོར་བཀའ་མོལ་མང་
པོ་ཞིག་འདུག་ལ་དེ་དག་རྣམས་རང་གཞན་ཚང་མར་བསླབ་བྱ་གནད་དུ་་་་
འཕིགས་པ་རྐྱང་ཡིན་པས་དེའི་སྐོར་ཅུང་ཟད་དྲངས་ན།
གསོ་དཔྱད་བསྟན་པ་དུས་ཀྱི་དབང་གིས་འགྲིབ། །ནད་ངན་སྣ་ཚོགས་
ཕྱོགས་བཅུ་ཀུན་ནས་དར། ། སྤྲུལ་ པའི་སྨན་པ་རྣམས་ནི་ཞིང་གཞན་་་་་་་་་་
གཤེགས། །ད་བཞུགས་ཕལ་ཆེར་འདོད་སྲེད་སྣང་ཤས་སྐྱོང༌། །ལ་ལ་ཅུང་ཟད་
ཤེས་པའི་ང་རྒྱལ་འཆང་། །ལ་ལ་ང་རྒྱལ་མེད་ཀྱང་མཁྱེན་པ་ཆུང་། །མཁྱེན་པ་
ཆེ་ལ་ང་རྒྱལ་ཆུང་བ་ཡི། །སྨན་པ་དེ་འདྲ་ད་ལྟ་གང་ནས་བཙལ། །ལ་ལ་བཤད་
པ་མཁས་ཀྱང་ལག་ལེན་རྨོངས། །ལ་ལ་ལག་ལེན་ཤེས་ཀྱང་བཤད་རྒྱུ་མེད། །
བཤད་པ་ལག་ལེན་གཉིས་སུ་འཛོམས་པ་ཡི། །མཁས་པ་དེ་འདྲ་དེང་སང་ཉིན་
སྐར་འདྲ། །ལ་ལ་མཁྱེན་པ་ཆེ་ཡང་ཐུགས་རྗེ་མེད། །ལ་ལ་ཐུགས་རྗེ་ལྡན་ཡང་
མཁྱེན་པ་ཆུང༌། །མཁྱེན་རབ་ཐུགས་རྗེར་ལྡན་པའི་སྨན་པ་དེ། །འགྲོ་བའི་སྤྱི་
ནོར་ཡིན་ཡང་རྙེད་པར་དཀའ། །ལ་ལ་གཞུང་ལ་མཁས་ཀྱང་མན་ངག་མེད། །
ལ་ལ་མན་ངག་ཟབ་ཀྱང་གཞུང་དོན་རྨོངས། །གཞུང་བཤད་མཁས་ལ་མན་ངག་
ཟབ་པ་ཡི། །སྐྱེས་བུ་དེ་འདྲ་སྨན་པའི་གཙུག་རྒྱན་ཡིན། །ལ་ལ་ཅུང་ཟད་ཕན་
ན་ཟས་ནོར་འདོད། །ལ་ལ་འདོད་པ་ཆུང་ཡང་ཕན་ནུས་མེད། །གཞན་ཕན་ཆེ་
ལ་འདོད་པ་ཆུང་བ་ཡི། །སྨན་པ་དེ་འདྲ་རྒྱལ་བའི་སྲས་པོ་ཡིན། །ལ་ལ་མཁས་
པ་ཡིན་ཡང་འགྲོགས་པར་དཀའ། ། ལ་ལ་འགྲོགས་པ་བདེ་ ཡང་རྨོངས་ པར་
སྣང༌། །མཁས་ལ་འགྲོགས་པ་བདེ་བའི་སྨན་པ་དེ། །དེང་སང་དུས་ན་ཨུ་དུམ་
ཝ་ར་འདྲ། །མཁས་པ་རྣམས་ལ་ཕྲག་དོག་མི་སྙན་སྒྲོག ། མི་མཁས་རྣམས་ལ་
286



ང་རྒྱལ་ཁྱད་གསོད་བྱེད། །བཟའ་བཏུང་ཕྱིར་དུ་ངོ་ཚ་ཁྲེལ་གཞུང་བོར། །རང་
མཐོང་ཆེ་ཡང་ཁྱི་ཡི་ཟླ་བོར་ཟད། །རང་ལ་བརྟེན་ན་ཕན་མེད་ཟལ་ཟོལ་བྱེད། །
གཞན་ལ་བརྟེན་ན་དགྲ་དང་འདྲ་བར་བལྟ། །ཟས་ནོར་མེད་ན་འཁང་རའི་ཀུ་
ཅོ་འདོན། །ནད་པའི་ཚོགས་ཀྱིས་སྨན་པ་ཇི་ལྟར་བསྟེན། ། དྲག་པ་རྣམས་ལ་
སུས་ ཐོབ་སེམས་འཛིན་བྱེད། ། ཉམ་ཆུང་ནད་པས་དྲུང་དུ་བསྙེགས་ཀྱང་་་་་་
སྤོང༌། །གལ་ཏེ་བལྟས་ན་སྨན་ཡང་སྟེར་མ་ཡིན། ། མགོན་མེད་ནད་པའི་རེ་ས་
གང་ལ་བྱེད། ། སློབ་མ་བྱུང་ན་མི་སློབ་ལས་ལ་འཁོལ། །མེད་ན་གཡོ་སྒྱུས་སློབ་
མ་འགུགས་འདྲེན་བྱེད། །སློབ་མས་ཤེས་ན་བུ་ལ་གནོད་ཅེས་ཟེར། །བློ་གསལ་
ཤེས་འདོད་རྣམས་ཀྱང་དཀའ་བར་སྣང༌། །བཏང་སྙོམས་བསྡད་ན་མཁས་པར་
སློབ་དགོས་ཟེར། །དྲིས་ཤིང་བརྩད་ན་གདམས་ངག་ཤེས་དོགས་བྱེད། །འབུལ་
རྒྱུ་མེད་ན་དཔེ་ཆ་བརྙན་པའང་མེད། །གཞོན་ནུ་རྣམས་ཀྱིས་ཡོན་ཏན་ཅི་ལ་
ཤེས། །རང་འདོད་ཕུགས་སུ་བཅུག་པའི་གཞན་ཕན་དང་། །ཟས་ནོར་དགོས་
མེད་ཟེར་བའི་འདོད་ཆུང་འདྲ། ། གཡོ་སྒྱུས་གཞན་མགོ་བསྐོར་བའི་དྲང་དྲང་
སོགས། །ལྕེ་ཡིས་སྨྲས་པར་སེམས་ཀྱིས་མི་ཁྲེལ་ལམ། །འདི་འདྲའི་ཚུལ་གྱིས་
བདག་ཀྱང་ཡིད་རབ་འབྱུང་། ། སྐྱོན་དུ་ཤེས་ནས་ལེགས་པར་ སྤོང་འདོད་་་་
ཀྱང༌། ། སྔོན་གོམས་བག་ཆགས་དམིགས་རྐྱེན་ངན་པའི་ཕྱིར། ། སྤོང་བར་་་་
བརྩམས་ཀྱང་ཅུང་ཟད་ཉེས་པས་གོས། །ཞེས་སོགས་ཀྱི་ཞལ་ཏ་གནང་བ་རྣམས་
དེང་གི་དུས་སུའང་བསླབ་བྱའི་དོན་སྙིང་ཧ་ཅང་ཆེ་བར་བརྟེན་རྗེས་འཇུག་གི་
དགེ་སློབ་ཚོས་གདམས་ངག་དེ་རྣམས་བཀླགས་ཙམ་བྱེད་ཐུབ་ནའང་བླང་དོར་
གྱི་གནས་ལ་མ་རྨོངས་ཤིང༌། གཞན་ཕན་འགྲོ་དོན་ཁ་ཞེ་མེད་པ་ཞིག་ཡོང་
ཆེད་སྐུལ་ལྕག་ཤུགས་ཆེན་ཐེབས་རྒྱུ་གདོན་མི་ཟ་བས་འདིར་བཀོད་པའོ། །
མཆན་འགྲེལ།
0 བདེ་ཆེན་ཆོས་འཁོར་ནི་ད་ལྟ་ལྷོ་ཁ་གོང་དཀར་རྫོང་ཁོངས་སུ་ཡོད།
287



2 གསོ་བ་རིག་པའི་ཁོག་འབུགས་འཆི་མེད་ཕུན་ཚོགས་ལྔ་ལྡན་ཞེས་པ་བྱང་བདག་ཆོས་
རྒྱལ་དབང་པོའི་སྡེ་ཡབ་སྲས་དང་དུས་མཉམ་དུ་བྱུང་བའི་ལྷ་རྗེ་མི་ཕམ་བཟང་པོས་
སྦྱར་བ། རྒྱུད་བཞི་བཀའ་དང་། དེའི་ནང་གསེས་བདུད་རྩི་ཡོན་ཏན་རྒྱུད་དུ་
གཏོགས་པ། གསུང་ཡུལ་རྡོ་རྗེ་གདན་དུ་བཞེད་པ། སཱ་རས་བརྟགས་ཤིང་ཡིག་
ནོར་སོར་བཞག ལེགས་ཆ་བོ་སྔོན་མ་བུར་བཀོད་ཅེས་མི་དབང་སངས་རྒྱས་རྒྱ་མཚོ་
སྐུ་ངོ་མས་འབྲི་གནང་མཛད་པའི་མཆན་བུ་ལས་གསལ། བྱང་བདག་ཆོས་རྒྱལ་
དབང་པོའི་སྡེའམ། བྱང་བདག་རིག་འཛིན་ངག་གི་དབང་པོའི་སྡེ་ནི་རབ་བྱུང་བཅུ་
པའི་ལྕགས་འབྲུག(སྤྱི་ལོ་1580) ལོ་ལ་འཁྲུངས། །
ཉི བི་སྔོན་མ་བུར་བཀོད་ཅེས་པ་བི་སྔོན་དང་། ཁོག་འབུགས་དྲང་སྲོང་དགྱེས་པའི་
དགའ་སྟོན་ལ་གོ་དགོས་སྙམ་པ་དཔྱད་པར་མཛོད། །
288



བོད་མཁས་པ་མི་ཕམ་དགེ་ལེགས་རྣམ་རྒྱལ།
བོད་མཁས་པ་མི་ཕམ་དགེ་ལེགས་རྣམ་རྒྱལ་ནི། རབ་བྱུང་བཅུ་པའི་ས་
རྟ (སྤྱི་ལོ་1618)ལོར་འཁྲུངས་ཤིང་། ཡབ་ཡུམ་དང་ཆོ་འབྲང་གང་ཡིན་
སོགས་ཀྱི་དཔྱད་གཞི་མ་རྙེད་རུང༌། སྨན་དཔྱད་ཀྱི་སྐོར་ལ་ཟུར་ལུགས་དང༌།
འབྲུག་པ་པདྨ་དཀར་པོའི་རྗེས་སུ་འབྲངས་པར་མ་ཟད། བཀའ་བརྒྱུད་ཀྱི་
གྲུབ་མཐའ་འཛིན་པའི་སྐྱེས་བུ་དམ་པའི་རྣམ་ཐར་བསྐྱངས་ནས་བཞུགས་་་་་
མཁན་ཞིག་རེད། སྤྱིར་བོད་མཁས་པ་ཞེས་པའི་མཚན་སྙན་དེ་ནི་ཁོང་གིས་
སྙན་ངག་འགྲེལ་པ་དཎྜིའི་དགོངས་རྒྱུན་བརྩམས་པ་དེ་ཙམ་གྱིས་མ་ཡིན་པར་ཕྱི་
ནང་རིག་བྱེད་གང་ལའང་མཁས་པའི་སྙན་གྲགས་གང་སར་ཁྱབ་པས་ཤེས་ལྡན་
སྐྱེ་བོ་ཀུན་གྱིས་དོན་གྱི་མཁས་པ་ཆེན་པོ་རྩོད་མེད་ཅིག་ཡིན་པར་སོམ་ཉི་བྲལ། །
རྗེས་འཛིན་རིག་པ་གཅིག་པུར་ཆ་བཞག་ནས་ཞུས་ན། སྨན་གྱི་རོ་ནུས་
བཤད་པ་བཻཌཱུརྱའི་མེ་ལོང་ཞེས་བྱ་བ་བཤད་རྒྱུད་རྐྱང་སེལ་གྱི་ཁ་སྐོང་ལྟ་བུར་
སྨན་སྣ་རེ་རེ་བཞིན་ལ་རོ་དང་། ནུས་པ། ཞུ་རྗེས་གསུམ་ལྡན་གྱི་བཤད་པ་
སྔར་ནས་མ་བྱུང་བ་ལྟ་བུ་འདི་དང་། ཟུར་མཁར་བློ་གྲོས་རྒྱལ་པོས་གསོ་བ་
རིག་པའི་གཞི་ལམ་འབྲས་བུའི་རྣམ་གཞག་སྐོར་གྱི་དྲི་བ་ཞེས་པའི་ལན་དུ་དྲིས་
ལན་ལེགས་བཤད་རིན་པོ་ཆེའི་སྣང་བ་གསར་པ་ཞེས་བྱ་བ་མཛད། དཔེར་ན་
ཟུར་མཁར་བློ་གྲོས་རྒྱལ་པོས་དྲི་བ། རོ་ནུས་ཡོན་ཏན་ཞུ་རྗེས་ཀུན། །ཚང་
བའི་སྨན་གཅིག་ཡོད་དམ་མེད། །ཡོད་ན་ཚ་གྲང་གཉིས་ཀའི་ནད། །དེ་ཉིད་
གཅིག་པུས་སེལ་བར་ནུས། །ཚ་བསིལ་གོ་ས་གཅིག་ ཉིད་དུ། ། འཚོགས་་་་
289



འགལ་བ་ཇི་ལྟར་བརྩི། །འོན་ཏེ་ཨ་རུ་ར་ཉིད་ལ། ། ཐམས་ཅད་ཚང་བར་མི་
འདོད་དམ། །ཞེས་པའི་དྲི་ལན་དུ་ཤིན་ཏུ་འཐད་པ་དང་བཅས་པའི་སྒོ་ནས།
སྤྱིར་གཉེན་པོ་རྫས་གཅིག་གི་སྟེང་དུ་རོ་ནུས་ཞུ་རྗེས་མ་ལུས་པར་མཉམ་དུ་ཚང་
བའི་སྨན་མེད་པས་ནད་རྣམས་གཅིག་གིས་སེལ་བ་མ་ཡིན་པ་དང་། རྡུལ་རྫས་
རགས་པ་རྩོམ་པའི་ཚེ་ཡང་རིགས་འདྲ་འཚོགས་པ་མ་གཏོགས་རྡུལ་ཕྲན་གཅིག་
གི་གོ་སར་རིགས་མི་འདྲ་བ་མེ་ཆུ་ལྟ་བུ་མཉམ་དུ་འཚོགས་པ་མ་ཡིན་པའི་སྐོར་
དང་། དམིགས་བསལ་ཨ་རུ་ར་ལ་ཚང་བར་བཤད་པ་ནི་དྲང་སྲོང་ཙ་ར་ཀའི་
བདུད་རྩི་བམ་པོ་བཞི་པ་དང་། བདེ་མཆོག་གི་རྒྱུད་རྡོ་རྗེ་མཁའ་འགྲོ། དྲང་
སྲོང་གྲུབ་པའི་སྨན་དཔྱད་བདུད་རྩི་སྙིང་པོ། གསེར་འོད་དམ་པ་རྒྱ་འགྱུར་
སོགས་ཀྱི་ལུང་དྲངས་ནས། ཨ་རུ་རྣམ་རྒྱལ་ཞེས་པ་ཕ་དམ་པའི་རྣམ་ཐར་ན་
བྱི་ཤ་ཀོ་ར་ཙན་དན་གྱི་རིགས་ཞེས་བྱ་བའི་གླིང་ན་ཨ་རུ་ར་རྣམ་རྒྱལ་འདོམ་སྐོར་
ཙམ་སྨིན་པ་དང་། གཞན་གླིང་ཕྲན་གཉིས་ན་ཡང་ཁྲུ་སྐོར་ཙམ་སྨིན་པར་ཡོད་
གསུངས་པའི་སྐོར་དང༌། བོད་འདིར་གཡུ་ཐོག་ཡོན་ཏན་མགོན་པོས་ཚོང་
འདུས་མགུར་མོར་ཨ་རུ་རའི་ཆར་བབས་དུས། སྐུ་པང་དུ་ཨ་རུ་ར་གསེར་གྱི་
མདོག་ཅན་སྙིམ་པ་ཁ་སྦྱོར་ཙམ་བབས་པ་སྲས་ལ་གནང་བ་དང༌། དེ་བཞིན་
སྔོན་དུས་ཁོ་ཁོམ་རྒྱལ་པོ་ལ་རྗེ་བཙུན་སྒྲོལ་མས་ལུང་བསྟན་ཏེ་ཨ་རུ་རྣམ་རྒྱལ་རྗེ་
བཙུན་མི་ལ་ལ་ཕུལ་བས་ལོ་བདུན་ནད་ཡམས་ཞི་བའི་ལོ་རྒྱུས་སོགས་དྲངས་ནས།
དེང་སང་རྙེད་པ་འདྲ་བྱུང་ན་འདུ་བའི་ནད་ཐམས་ཅད་སེལ་ཞིང་བཀྲ་ཤིས་པ་
སོགས་སྨན་གྱི་ནོར་བུ་ཡིན་ཚུལ་སྐོར་གསུངས་སོ། །
གཞན་ཡང་བོད་མཁས་པ་མི་ཕམ་དགེ་ལེགས་རྣམ་རྒྱལ་གྱིས་ལུས་ཐིག་ཟླ་
བ་ནོར་བུ་ཞེས་པ་བརྩམས་པ་དེ་དག་སྨན་རྩིས་ཁང་དུ་སྔར་ནས་ཤིང་པར་་
བརྐོས་གནང་མཛད་པ་དང༌། ཡོན་ཀྲང་མཁྱེན་རབ་ནོར་བུ་མཆོག་ནས་དེ་
ལྟར་ཕྱག་ལེན་མཛད་དེ་སྨན་པ་མཐོ་རིམ་སློབ་གྲྭ་ཐོན་སྐབས་ལུས་ཐིག་ཟླ་བ་
ནོར་བུ་ཇི་བཞིན་རྩ་ཐིག་བརྒྱབ་ནས། ལུས་ཀྱི་རྩ་གནད་དང༌། ཤ་གནད།
290



རུས་གནད་སོགས་ཀྱི་རྒྱུགས་སྤྲོད་ཆད་ལུས་མེད་པ་ཞུ་དགོས་པའི་ལམ་བཟང་མི་
ཉམས་པ་གནས་ཤིང༌། འོན་ཀྱང་སྡེ་སྲིད་རིན་པོ་ཆེས་བོད་མཁས་པའི་སྨན་
རྩིས་སྐོར་ལ་དགག་བཞག་གི་བཀའ་རྩོམ་འགའ་ཤས་གནང་བ་ནི། མཁས་པ་
མཁས་པའི་ནང་ན་མཛེས། །བླུན་པོས་མཁས་པ་ཇི་ལྟར་གོ ། ལེགས་བཤད་
མཁས་པའི་བློ་གྲོས་ཀྱིས། །གོ་ཡིས་བླུན་པོས་དེ་ལྟར་མིན། །ཞེས་པ་ལྟར་དགོས་
པ་དགོས་བྱེད་ངེས་ཅན་ཡོད་པ་ལས་བླུན་རྨོངས་བདག་འདྲས་དམ་པའི་རྣམ་
ཐར་ལ་ལོག་རྟོག་དང་ཕྱོགས་ལྷུང་གི་དྲི་མའི་དབང་དུ་གྱུར་ནས་ལེགས་བཤད་
དགའ་སྟོན་ལོངས་སུ་སྤྱོད་མ་ཐུབ་པའི་སྐལ་ངན་དུ་མ་གྱུར་བ་ཅི་ནས་ཀྱང་་
གནང་རྒྱུ་གལ་ཆེ་སྙམ་མོ། །
291



འཚོ་བྱེད་བློ་གྲོས་བརྟན་པའམ་རིན་སྡིངས་བློ་བཟང་རྒྱ་མཚོ།
སྐྱིད་ཤོད་ན་འོ་འཚོ་བྱེད་བློ་གྲོས་
བརྟན་པའམ། སེམས་དཔའ་ཆེན་པོ་
བློ་བཟང་རྒྱ་མཚོ། མཚན་གཞན་ལ་་
རིན་སྡིངས་བློ་བཟང་རྒྱ་མཚོ་ཞུ་བ་འདི་
ཉིད་ཟུར་ལུགས་ཀྱི་རྗེས་འཇུག་མཁས་་
དབང་བྱར་པོ་པཎ་ཆེན་གྱི་དངོས་སློབ་
མང་ཐོས་ཟླ་བའི་དབང་པོའི་དྲུང་ནས་
གསོ་དཔྱད་གསན་ཅིང་། རྗེས་སུ་སྐྱིད་
ཤོད་པའི་བླ་སྨན་མཛད་ཅིང་བྱང་ཆུབ་
ལམ་རིམ་ཐུགས་ཉམས་སུ་བཞེས་ནས་་
རིན་སྡིངས་སུ་བཞུགས་པས་རིན་སྡིངས་
སེམས་དཔར་གྲགས། བརྩམ་ཆོས་ལ་ཕྱི་རྒྱུད་དཀའ་འགྲེལ་གསལ་བའི་མེ་་
ལོང་དང༌། སྨན་གྱི་ཆོས་འབྱུང་དྲང་སྲོང་དགོངས་རྒྱུན་སོགས་མཛད། །
དེའི་སློབ་མ་དྲང་སྲོང་བསྟན་འཛིན་རྒྱལ་པོ་ནི་སྟོད་ལུང་སྨོན་བྱང་གད་
གསུམ་ཞེས་པའི་བྱང་ངོས་པའི་མི་ངོ་སྒར་པས་བཀག་པོར་ཕུད་པ་ལ་བརྟེན་རིན་
སྡིངས་སེམས་དཔའ་ཆེན་པོའི་གན་དུ་ཡིད་བྱུང་གིས་གསོ་དཔྱད་ལོ་བདུན་རིང་
བསླབས་ཏེ་དྭགས་པོ་འཚོ་བྱེད་ཀརྨ་ཀུན་ཕན་གྱི་ཞབས་ལ་གཏུགས་པས་སྐྱིད་
ཤོད་ལྷ་སའི་ཕྱོགས་སུ་འགྲོ་དོན་རྒྱ་ཆེ་སྤེལ་ཞིང་། སྨན་དཔྱད་བསྟན་པའི་རྒྱུན་
292



འཛིན་འབྱུང་བར་ལུང་བསྟན། གྲོ་ས་གནས་བརྟན་ཞེས་པ་ནས་སྙིང་ཐུར་
དང་མཁལ་ཐུར་མིག་ཐུར་སོགས་ཐུར་མའི་སྐོར་གྱི་ལག་ལེན་ཡང་མཐར་ཕྱིན་པ་
སྦྱངས་ཤིང༌། པཎ་ཆེན་བློ་བཟང་ཆོས་ཀྱི་རྒྱལ་མཚན་ལས་དགེ་བསྙེན་གྱི་སྡོམ་
པ་ཞུས་པའི་མཚན་ལ་དྲང་སྲོང་བསྟན་འཛིན་རྒྱལ་པོར་ཐོགས་ཞེས་བཀའ་་་
བསྩལ། ཐམས་ཅད་མཁྱེན་པ་ཡོན་ཏན་རྒྱ་མཚོ་ི སྐུ་བལྟམས་ཚུལ་གྱི་འཕྲོད་
བསྟེན་ཞུས་པས་སྨན་བླས་རྗེས་སུ་བཟུང་བ་ཡིན་པའི་ལུང་བསྟན་ངོ་མཚར་ཅན་
བྱུང་བར་མ་ཟད་ཚངས་པ་དུང་ཐོད་ཅན་གྱིས་ཀྱང་བསྔགས་པ་མཛད། བྱང་
པ་ཆོས་རྒྱལ་བཀྲ་ཤིས་སྟོབས་རྒྱལ་ལས་གཡུ་ཐོག་སྙིང་ཐིག་གི་དབང་ལུང་ཆོས་
སྐོར་དང་བཅས་པ་གསན་པ་སོགས་གསོ་བ་རིག་པ་ལ་མཁས་ཤིང་གྲུབ་པའི་
བདག་ཉིད་ཆེན་པོ་འདི་གཤེགས་པའི་ཚེས་གྲངས་ཀྱང་གཡུ་ཐོག་པ་དང་དུས་
མཚུངས། སུམ་སྟོན་ཡེ་ཤེས་གཟུངས་ཀྱི་སྤྲུལ་པ་ཡིན་པར་གྲགས། འདི་ཉིད་
ཀྱི་རིགས་སྲས་བྱང་ངོས་ནང་སོ་དར་རྒྱས་དང་། གཅུང་གཞན་ཕན་དབང་པོ།
སློབ་མའི་ཐུ་བོ་གླིང་སྟོད་ཆོས་རྗེ་བློ་བཟང་རྒྱ་མཚོ་སོགས་སྨན་པ་མཁས་པ་བར་
མ་ཆད་པ་བྱུང་། །
༧རྒྱལ་དབང་ལྔ་པ་ཆེན་པོའི་གསན་ཡིག་གཱངྒའི་ཆུ་རྒྱུན་ཀ་པར་རྒྱུད་ཆུང་
གསུམ་པོའི་བཤད་པ། ས་བཅད། རྡེལ་འགྲེམས་ལག་ལེན་སྐོར་གསུང་
སྐབས། དྲང་སྲོང་བསྟན་འཛིན་རྒྱལ་པོ་ནས་དེའི་སྲས་དྲང་སྲོང་དར་རྒྱས།
དེའི་གཅུང་མཁས་མཆོག་གཞན་ཕན་དབང་པོ། འདི་མཆེད་གཉིས་ལས་་་་
གཅུང་སྐུ་ཚེ་ཐུང་པས་གཞན་ཕན་གྱི་འགྲོ་དོན་ཆུང་། གཅེན་པོ་བྱང་ངོས་ནང་
སོ་དར་རྒྱས་ཀྱིས་ལྔ་པ་ཆེན་པོས་དབུས་མཆོད་ཡོན་གོང་མ་རྣམས་ཀྱི་བླ་སྨན་
དང་། ལྷ་དབང་ལྕོག་ཏུ་གསོ་དཔྱད་ཀྱི་སློབ་གྲྭའི་འགྲོ་དོན་རྒྱ་ཆེ་བས། སློབ་
མ་རྒྱུད་ཀྱི་རྒྱུགས་སྤྲོད་པ་བྲག་མཇུག་པ་དང་། གཅུང་གི་སྒེར་གཡོག་ལྟ་བུ་
ནས་ལྷ་རྗེར་གྱུར་པ་ལྷག་བསམ་མམ་སུམ་དགའ། ཐོག་མར་གསོ་དཔྱད་སློབ་
གྲྭའི་ཐོ་བཙུན་གྱི་གྲས་དང་རྗེས་སུ་རྗེ་བླ་མའི་བཀའ་དང་བཅས་བསྐྱར་སློབ་
293



མཛད་པ་དར་མོ་བློ་བཟང་ཆོས་གྲགས་སོགས་མང་པོ་བྱུང་ཚུལ་སྡེ་སྲིད་སངས་
རྒྱས་རྒྱ་མཚོས་མཛད་པའི་ཁོག་འབུགས་དྲང་སྲོང་དགྱེས་པའི་དགའ་སྟོན་ནང་
དུ་གསལ། །
སྨན་རྒྱལ་ཉི་མ་ཐང་པ་བློ་བཟང་རྒྱ་མཚོས་མཛད་པའི་དཔལ་ལྡན་རྒྱུད་
བཞིའི་བླ་བརྒྱུད་དང་ ཕྱག་ལེན་མན་ངག་གི་རིམ་པ་རིན་ཆེན་འཕྲེང་བ་ལས།
སེམས་དཔའ་ཆེན་པོ་བློ་གྲོས་བརྟན་པ་སྙིགས་དུས་ཀྱི་གསོ་རིག་བསྟན་པའི་
གཞུང་འཛིན། དེང་སང་གི་གསོ་རིག་འཛིན་པ་ཐམས་ཅད་ཀྱི་གཙུག་རྒྱུན་
དམ་པར་གྱུར་པ་དྲང་སྲོང་ཆེན་པོ་བསྟན་འཛིན་རྒྱལ་པོ་དེ་ཉིད་ལ་དགྱེས་བཞིན་
དུ་གནང་བ་ཡིན་ལ། དེས་གསོ་བ་རིག་པའི་ཕྱོགས་ཙམ་འཛིན་པ་བྷུ་སུ་ཀུ་པ་
ཉི་མ་ཐང་པ་བློ་བཟང་རྒྱ་མཚོ་ལ་དཔལ་ལྡན་རྒྱུད་བཞིའི་བཤད་པ་ལག་ལེན་གྱི་
རིམ་པ་རྣམས་ཕལ་ཆེར་རང་གི་གོ་ཚོད་དང་བསྟུན་ནས་ཞུས་ཤིང་། དགྱེས་
བཞིན་དུ་གནང་བ་ཡིན་ནོ། ། ཞེས་གསལ་བ་དང་ཉི་ཐང་བློ་བཟང་རྒྱ་མཚོ་ནི་
རྒྱལ་དབང་ལྔ་པ་ཆེན་པོས་འབྲས་སྤུངས་ཕོ་བྲང་ནུབ་མར་གསོ་རིག་འགྲོ་ཕན་
གླིང་གསར་འཛུགས་གནང་སྐབས་ཀྱི་ཐོག་མའི་སློབ་དཔོན་དང་། རྗེས་སུ་
གསང་ཕུ་ཉི་མ་ཐང་དུ་སྨན་གྱི་སློབ་གྲྭ་ཚུགས་དུས་དབུ་འཛིན་གནང་པ་སོགས།
མདོར་ན་བོད་ཀྱི་གསོ་རིག་སློབ་གསོའི་བྱ་གཞག་མི་ཉམས་གོང་འཕེལ་ཆེད་དུ་
མཛད་རྗེས་གཟེངས་སུ་ཐོན་པ་ཡིན་ནོ། །
མཆན་འགྲེལ།
1) ཐམས་ཅད་མཁྱེན་པ་ཡོན་ཏན་རྒྱ་མཚོ་ནི་རབ་བྱུང་བཅུ་པའི་ས་གླང (སྤྱི་ལོ་1589)
ལོར་འཁྲུངས། དགུང་ཕྲེང་ཉེར་བརྒྱུད་མེ་འབྲུག་ལོར་སྐུ་གཤེགས།
294



བྱང་ངོས་ནང་སོ་དར་རྒྱས།
ས པ ས
བ
བྱང་ངོས་ནང་སོ་དར་རྒྱས་ཞེས་་
པའི་འཁྲུངས་ཡུལ་དང་། རྣམ་ཐར་་་་
སོགས་ཞིབ་ཕྲ་མ་རྙེད་ཀྱང་ཕྱི་རྒྱུད་་་་་་
མཇུག་ཏུ། དཔལ་ལྡན་ཟུར་མཁར་བ་
དང༌། བྱར་པོ་པཎ་ཆེན་སོགས་མཁས་
པ་དུ་མའི་ལེགས་བཤད་ཀྱི་རྒྱུན་རྣམ་་་་
དཔྱོད་ཀྱི་ཡོལ་གོར་ཡོངས་སུ་འཁྱིལ་བའི་
དྲང་སྲོང་བསྟན་འཛིན་རྒྱལ་པོའི་བརྒྱུད་
འཛིན་པ་དཔོན་ཚང་ནང་ སོ་དར་རྒྱས་
ཞེས་གསལ་བས་གནང་བ་རིགས་ཀྱི་སྨན་
པའི་ བརྒྱུད་ པ་ དྲི་ མ་ མེད་ པ་ དང་།
ཕྱག་ལེན་གཙོ་བོ་ཟུར་ལུགས་ཡིན་པར་
གྲགས། །
མཁས་དབང་དེས་རྒྱལ་བ་ལྔ་པ་ཆེན་པོའི་སྐུའི་བླ་སྨན་གནང་བ་དང་།
ལྷ་དབང་ལྕོག་གམ་ཤར་ཆེན་ལྕོག་ཏུ་བོད་ཀྱི་གསོ་རིག་སློབ་གྲྭའི་སློབ་དཔོན་གྱི་
ཐུགས་འགན་བཞེས་མྱོང་ཡོད། ལྷག་པར་འཇམ་མགོན་པཎྜི་ཏ་མི་དབང་
སངས་རྒྱས་རྒྱ་མཚོས་མཛད་པའི་ཕྱི་རྒྱུད་བི་སྔོན་ (ཤོག་གྲངས་༤༦ན་༡)ནང་།
སྔ་སོར་བྱང་ངོས་ནས་སོགས་བཤད་པ་ས་བཅད་ཅེས་གསུང་ངག་ཐོར་རེ་བ་ལས།
295



རྒྱུད་དང་འགྲེལ་པར་སྤྲད་དེ་བྲིས་ཆ་ངོ་སྤྲོད་པའི་མཛུབ་ཚུགས་ཀྱི་ལག་འཁྲིད་ཇི་
བཞིན་མཛད་སྲོལ་མ་བྱུང་ཞེས་གསུངས་པར་གཞིགས་ན། ལྔ་པ་ཆེན་པོས་
བྱང་ངོས་ནང་སོ་དར་རྒྱས་ཀྱི་དྲུང་ནས་གསོ་རིག་གི་བཤད་པ་དང་ས་བཅད་
སོགས་གསན་བཞེས་གནང་ཚོད་འདུག དེ་ལ་བརྟེན་ནས་སྡེ་སྲིད་རིན་པོ་
ཆེའི་གསུང་ལས་རྒྱལ་བ་ལྔ་པ་ཆེན་པོ་ཚུར་མཐོང་གི་ངོར་རྒྱུད་ཆུང་གསུམ་ཐུགས་
འཛིན་དང༌། བཤད་པ་ས་བཅད། རྡེལ་འགྲེམས་ཕྱག་ལེན། སྨན་གྱི་ངོ༌
སྤྲོད་རགས་པ་གསན་ཚུལ་ལས་ ཕྲ་ཞིབ་མི་མཁྱེན་པའི་ཚུལ་དང་། བཀའ་་
འབུམ་གྱི་རིགས་མ་བསྩལ་ཞིང་། དེ་དག་གི་དབང་གིས་བྱང་ངོས་ནས་ནང་སོ་
དར་རྒྱས་ཀྱིས་གྲྭ་ཐང་རྒྱུད་བཞི་འདི་ག་ཁྱད་དུ་འཕགས་ཚུལ་ཞུས་པ་སྣང་ངོ་
དང་བསྟུན་ཏེ་རབ་བྱུང་བཅུ་གཅིག་པའི་ཆུ་སྟག(སྤྱི་ལོ་1662) ལོར་གྲ་ཐང་
སོར་བཞག་གིས་པར་དུ་བརྐོ་བར་གནང་བ་དང་། པར་བྱང་སོགས་བསྩལ་0
ཞེས་གསལ་བ་ལྟར། །
དང་པོ་རྩ་རྒྱུད་ཀྱི་པར་བྱང་ལ། སྤྲུལ་ཞིང་ལྟ་ན་སྡུག་པའི་གྲོང་ཁྱེར་
ནས། །རིག་པའི་ཡེ་ ཤེས་མི་ཡི་གཟུགས་བསྒྱུར་པ། །སྲོག་འཚོའི་མཆོད་སྦྱིན་
འགྱེད་མཁས་བྱང་ངོས་པ། །གསོ་རིག་དར་རྒྱས་བྱེད་པོས་བསྐུལ་བ་ལས། །
ཡན་ལག་བརྒྱད་དང་ལྡན་པའི་བདུད་རྩིའི་བཅུད། །འཁྲུལ་མེད་གླེགས་བམ་ཟ་
མ་ཏོག་འཁྱིལ་བ། །སླར་ཡང་ཡིད་བཞིན་འདོད་པ་འཇོ་བའི་པར། །སྡེ་བཞིའི་
དཔལ་ལྡན་པོ་ཏཱ་ལ་ནས་སྤེལ། །ཞེས་པ་དང༌། །
གཉིས་པ་བཤད་རྒྱུད་ཀྱི་པར་བྱང་དུ། དགའ་ལྡན་ཕྱོགས་ལས་རྣམ་
རྒྱལ་ཕོ་བྲང་ཆེའི། །ཆོས་སྲིད་རྒྱ་མཚོར་དྲང་སྲོང་བྱང་ངོས་པས། །བརྩོན་པའི་
ལྕགས་ཀྱི་རི་བོ་ཡོངས་བསྒྲིལ་བས། །འཛད་མེད་བདུད་རྩིའི་བུམ་བཟང་གསར་
དུ་ཐོན། །གང་དེའི་རྨད་བྱུང་ཟིལ་མངར་རོ་བརྒྱའི་བཅུད། ། སྐལ་ལྡན་ལུས་
ཅན་ཡོངས་ཀྱིས་ལེགས་མྱངས་པས། །འཇིག་རྟེན་མེས་པོའི་ངང་ཚུལ་ཇི་བཞིན་
སྲོག ། རིང་པོར་འཚོ་བའི་ཚུལ་ལས་གཞན་དུ་ཅི། །ཞེས་དང༌།
296



གསུམ་པ་མན་རྒྱུད་ཀྱི་པར་བྱང་ལ། ཚེ་ཡི་རིག་བྱེད་དྲན་དབང་ཚངས་
པའི་རྒྱུད། །གཙུག་ལག་གཉིས་པ་ཤེས་པའི་རྣམ་དཔྱོད་མིག ། དཀྱུས་རིང་
གཞུང་བརྒྱའི་མཐའ་འཇལ་བྱང་ངོས་པའི། །སྟོན་མཚན་ཟླ་འདྲའི་ལྷག་བསམ་
གྱིས་བསྐུལ་ཚེ། །རྒྱུད་བཞིའི་འཆི་མེད་གཙུག་ཏོར་རེག་ཙམ་གྱིས། །ལྷན་ཅིག་
མི་ཡི་ལུས་སུ་སྒྱུར་བྱེད་པའི། །གཞན་ཕན་དབང་གི་རྒྱལ་པོའི་གཏེར་གྱི་སྒོ། །
གནམ་བསྐོས་རྒྱལ་ཁབ་པོ་ཏཱ་ལ་ནས་ཕྱེ། ཞེས་དང༌།
བཞི་པ་ཕྱི་རྒྱུད་ཀྱི་མཇུག་ཏུ། བོད་ཡུལ་ཚེ་ཡི་རིག་བྱེད་མཐོ་རིས་་་་
ཆབ། །ཐོས་བརྩོན་ཧུབ་ཀྱིས་འཐུང་ལ་མི་ངལ་བའི། །བྱང་ངོས་བསྟན་འཛིན་
རྒྱལ་པོ་ཛ་ཧྥུས། ། སླར་སྐྱུགས་གསོ་རིག་ག་ཆད་པ་མེད། ། རྒན་པོའི་གཙུག་
ལག་གདུགས་དཀར་རང་རིགས་བུར། །གཏད་པའི་ལེགས་བཤད་ཡུ་བ་ཉེར་
བཟུང་ནས། །འགྲོ་མང་བདེ་བའི་གྲིབ་མར་ངལ་གསོ་བ། །དེ་འདྲ་ལྷ་ཡི་སྨན་པ་
མ་ཡིན་གྲང་། །འོན་ཏེ་འཁྱོག་བློས་བརྗོད་མིན་དྲང་པོའི་གཏམ། །གནའ་བོའི་
ལུགས་བཟང་ཛཱ་ཏིའི་མེ་ཏོག་དྲི། །ཀུན་ཁྱབ་གངས་ཅན་ལྗོངས་ཀྱི་ཚངས་པའི་
བུ། །དར་རྒྱས་མཆེད་པོར་བཅས་པའི་བྱང་ངོས་པ། །གཅེན་དེའི་ལྷག་བསམ་
དབྱར་རྔས་སྒྲ་འཛིན་མངལ། ། སྦྲུམ་པས་མི་ཟད་གླེགས་བམ་གར་མཁན་་་་་
ཅན། །ཕན་བདེའི་སྤུ་སྡུག་རྣམ་བཀྲའི་སྒྲོ་གཤོག་གདུགས། ། ཟླུམ་པོར་བྱས་ཏེ་
བསྒྱུར་ལ་འདི་ན་བྲེལ། །ཟུར་སྨན་ལེགས་བཤད་འཚོལ་དེ་ཞུས་ཆེན་གྱིས། །
རྣམ་དག་བགྲང་བྱའི་ཁུར་ལྕིས་མི་གསལ་བ། །སླད་མར་མཆོད་སྦྱིན་བརྒྱ་ཕྲག་
འབྱེད་པའི་པར། །ནད་སེལ་སྨན་གྱི་བདུད་རྩི་ཆེ་འདི་བསྐྲུན། །འབྱུང་བའི་
འཕེལ་འགྲིབ་མི་མཉམ་རྣོན་པོའི་ཚེར། །ལུས་མནར་སེམས་ལ་ཟུག་རྔུ་འབྱིན་
པའི་རྨ། ། ཐེངས་གསོས་འཆི་མེད་བདུད་རྩི་སྨན་གྱི་བཅུད། ། གསར་བརྐོས་
པར་གྱི་ཟ་མ་ཏོག་འདིར་འཁྱིལ། །རབ་དཀར་དགེ་བའི་ས་བོན་ཡོངས་འཛིན་
པ། །ལེགས་བྱས་རྩ་བ་སྦོམ་པོར་བསྐྱེད་བསྲིངས་པའི། །རིང་པོར་འཚོ་བའི་ཚེ་
ཡི་དཔག་བསམ་ལྗོན། །འབྲས་བུར་ལུས་ཅན་ཀུན་གྱིས་སྤྱོད་གྱུར་ཅིག །ཅེས་
297



སོགས་བསྩལ་ནས་གསོ་རིག་རྒྱུད་བཞི་འཆད་ཉན་ཡར་ཟླའི་དཔལ་ལ་འགྲན་པ་
ཞིག་བྱུང་། །
དེ་རྗེས་རབ་བྱུང་བཅུ་གཅིག་པའི་ལྕགས་ཁྱི་ལོ་པར་ཕུད་ཀྱི་ཐོག་ནས་སྡེ་
སྲིད་རིན་པོ་ཆེས་རྒྱུད་ཆུང་གསུམ་ཐུགས་འཛིན་གནང་སྐབས་ཐུགས་རྟོག་ཇི་
སྙེད་ཅིག་ཤར་བ་རྗེ་བླ་མ་ཉིད་ཀྱིས་ཇོ་ནང་ཀུན་མཁྱེན་ལ་བཀའ་བཀྱོན་གནང་
བའི་ཞོར་དུ་བྱང་ཟུར་གཉིས་བཞེད་པ་མི་གཅིག་པ་སོགས་ཕེབས་པ། ལྷ་རྗེ་
དཀྱུས་མ་རྣམས་སྔོ་སྨན་ཡུལ་གྱི་བབས་ཀྱིས་ངོས་འཛིན་མི་འདྲ་བ་དང་། ལག་
ལེན་གྱི་ཁྱད་པར་སྟོད་སྨད་ལུགས་ཕྲན་བུ་ལས་གཞུང་དོན་དུ་རིམ་པར་སྔ་མའི་
ལམ་ལ་ཕྱི་མ་བསྟེན་པས་མི་འདྲ་བ་མི་འདུག་ཚུལ་དང་། གྲ་ཐང་རྒྱུད་འདི་ལ་
ཡང་བཅོས་བསྒྱུར་གྱིས་ས་བཅད་འཁྲུགས་པ་ཚིག་ཆད་པ་སོགས་ཧ་ཅང་ཚབས་
ཆེ་བས། ཁུངས་དེ་ཙམ་གྱི་ཆོད་པར་མི་སེམས་ཤིང༌། ད་ལམ་གྱི་པར་བྱང་
བཀའ་རྩོམ་འདི་ཡང་ཅུང་ཟད་ཐལ་ལུས་བྱུང་ཚུལ་སོགས་ཞིབ་པར་སྙན་དུ་ཕུལ་
བས་དགྱེས་པའི་ཚུལ་དང་བཅས་ཏེ་བྱང་ངོས་ནས་སོགས་དེ་བཞིན་གསུངས་
པས་དེ་ ག་ སོར་བཞག་ ཏུ་བགྱིས་ནའང་། ད་ལམ་ཁྱེད་ཀྱིས་ཇི་ལྟར་ཟེར་བ་
བཞིན་བལྟས་ན་བདེན་འདུག་པ་ སླར་བཅད་བརྡར་ཐུབ་ན་ གྱིས་ཤིག་ཅེས་་་
བཀའི་གནང་བ་ཐོབ་པ་ལྟར་སྡེ་སྲིད་དགུང་ལོ་སུམ་ཅུ་སོ་བརྒྱད་རབ་བྱུང་བཅུ་
གཉིས་པའི་ལྕགས་རྟ་ལོར་ ཞུས་དག་ལེགས་པར་མཛད་ནས་པར་བརྐོས་དང༌།
ཨ་ཧོ་རྒྱལ་བཀའ་རྒྱུད་ཆེན་ཡིད་བཞིན་ནོར། ཞེས་པའི་པར་བྱང་སྨོན་ཚིག་
བསྩལ་བ་དང༌། ད་ལྟའི་བར་རྒྱུད་འདི་དར་ཁྱབ་ཤིན་ཏུ་ཆེ། འོན་ཀྱང་
བཤད་མ་ཐག་པའི་གྲ་ཐང་སོར་བཞག་གི་རྒྱུད་བཞིར་ཚིག་ཆད་པ་སོགས་ཡོད་
ཚུལ་དང་། པར་བྱང་བཀའ་རྩོམ་ཐལ་ལུས་བྱུང་བའི་སྐོར་ཞུ་གནང་མཛད་པ་
དེས། རྒྱལ་དབང་ལྔ་པ་ཆེན་པོའི་ཐུགས་རྗེ་དང་། བྱང་ངོས་ནང་སོ་དར་
རྒྱས་ཀྱི་ལྷག་བསམ་བཟང་པོར་ནག་ནོག་དྲི་ཡིས་སྦགས་པ་ཅི་ལ་ཡིན། དེ་མིན་
བྱང་ངོས་ནང་སོ་དར་རྒྱས་རྒྱུད་ངེས་ཤིང་བརྟན་ཆ་ཆེ་བའི་ཁྱད་ཆོས་དང་འགྲེལ་
298



པའི་རིགས་ལ་གཞིགས་པ་མ་ཆུག་པའམ་མན་ངག་ཟུར་གྱི་རིགས་ལ་ཐུགས་་
འཇོག་ཆུང་ཞིང་ཕྱག་ལེན་མི་མཛད་པ་ཞིག་ཏུ་མཐོང་ཞེས་སྡེ་སྲིད་ཀྱིས་གསུངས་
པ་ནི་ལེགས་བཤད་ལས། མཁས་པ་མཁས་པའི་ནང་ན་མཛེས། ། བླུན་པོས་
མཁས་པ་ཇི་ལྟར་གོ ། ཞེས་དང་། ལེགས་བཤད་མཁས་པའི་བློ་གྲོས་ཀྱིས།
གོ་ཡི་བླུན་པོའི་དེ་ལྟར་མིན། །ཞེས་པ་ལྟར་ལས་ཁོ་བོ་ལྟ་བུས་འདི་ལྟར་ཡིན་ཞེས་
བརྗོད་པ་རོ་འཛིན་གྱི་ཡུལ་ལས་འགོངས་པ་བཅས་བྱང་ངོས་ནང་སོ་དར་རྒྱས་ཀྱི་
བྱུང་བ་བརྗོད་པ་དེ་ལྟར་དང་། མཐར་སྐུ་ཚེ་ཇི་ཙམ་བཞུགས་མིན་སྐོར་སྡེ་
སྲིད་སངས་རྒྱས་རྒྱ་མཚོའི་མ་ཡུམ་སྔ་ཕྱིར་བསྣུན་པ་དང༌། སྡེ་སྲིད་སངས་རྒྱས་
རྒྱ་མཚོ་ལན་ཁ་ཤས་བསྟུན་སྐབས་ཞལ་མཇལ་ཞིང༌། བྱང་ངོས་ནང་སོ་དར་
རྒྱས་དེ་དུས་ན་ཚོད་ཇེ་མཐོར་གྱུར་ཞེས་གསུངས་འདུག་པས་སྐུ་ན་སྨིན་པོའི་བར་
འཚོ་ཞིང་གཞེས་པ་འདྲ། དུ་ཀུ་ལའི་གོས་བཟང་གླེགས་བམ་གསུམ་པའི་ནང་
མེ་སྦྲུལ(སྤྱི་ལོ་1677) ཟླ་བ་བཅུ་གཉིས་ཙམ་ལ་བྱང་ངོས་ནང་སོ་དར་རྒྱས་སྐུ་
གཤེགས་ཞེས་གསལ། །
མཆན་འགྲེལ།
D སྡེ་སྲིད་སངས་རྒྱས་རྒྱ་མཚོ་མཆོག་གིས་གྲྭ་ཐང་རྒྱུད་བཞིར་ཞུས་དག་ལེགས་བཅོས་
མཛད་དེ། པོ་ཏཱ་ལར་པར་དུ་བསྐྲུན། དེ་ནས་བཟུང་སྡེ་སྲིད་སངས་རྒྱས་རྒྱ་་
མཚོས་ཞུས་དག་ལེགས་བཅོས་མཛད་པའི་པོ་ཏཱ་ལའི་རྒྱུད་བཞི་འདི་དག ཤིན་ཏུ་
ཁུངས་དག་ཡིན་པར་བརྟེན་རྒྱ་ཁྱབ་ཏུ་བེད་སྤྱོད་ཐོག་རིམ་གྱིས་སྐུ་འབུམ་དང་། སྡེ་
དགེ པེ་ཅིང་ཟུང་ཅུའུ་སི་སོགས་ལ་ལྷ་སའི་པོ་ཏཱ་ལའི་རྒྱུད་བཞི་ཡང་བསྐྱར་པར་དུ་
བརྐོས་ནས་ཁྱབ་སྤེལ་ཆེན་པོ་བྱུང་།
2 རབ་བྱུང་བཅུ་གཉིས་པའི་ལྕགས་རྟ་ནི(སྤྱི་ལོ་1690)ཡིན་ནོ། །
29g



རྒྱལ་བ་ལྔ་པ་ཆེན་པོ།
རྒྱལ་བ་ལྔ་པ་ཆེན་པོ་རབ་བྱུང་་་
བཅུ་པའི་མེ་སྦྲུལ་ལོ་ཧོར་ཟླ་དགུ་པའི་་
ཚེས་ཉི་ཤུ་གསུམ་ལ(སྤྱི་ལོ་1617) ཡབ་
ཧོར་ བདུད་ འདུལ་ རབ་ བརྟན་ དང་།
ཡུམ་ཁྲ་ལྕམ་ཀུན་དགའ་ལྷ་མཛེས་ཀྱི་་
སྲས་སུ་འཕྱོངས་རྒྱས་འཕྱིང་བ་སྟག་རྩེ་
ཞེས་པར་འཁྲུངས། པཎ་ཆེན་བློ་་་་་་
བཟང༌ ཆོས་ ཀྱི་ རྒྱལ་ མཚན་ དང་།
དགའ་ལྡན་ཕོ་བྲང་གི་སྐུ་ཚབ་ཚ་་་་་་
དཀའ་བཅུ་སོགས་ཀྱིས་ཐམས་ཅད་་་་་་་
མཁྱེན་པ་ཡོན་ཏན་རྒྱ་མཚོའི་སྐུ་སྐྱེའི་ས་
ངོས་འཛིན་མཛད། །
དགུང་ལོ་དྲུག་པ་ཆུ་ཁྱི་ལོར་དཔལ་ལྡན་འབྲས་སྤུངས་སུ་སྤྱན་དྲངས་ནས།
ཐོག་མར་མིང་ཚིག་བརྗོད་པ་ཀུན་གྱི་གཞི་ཡི་གེའི་སྦྱོར་ཀློག་གྲོག་པོ་ནང་དགེ་
སློང་ཞེས་པས་ཕུལ་ཞིང་། དེ་ནས་རྒྱལ་བའི་བཀའ་དང་དགོངས་འགྲེལ་གྱི་
བསྟན་བཅོས་མ་ལུས་པའི་དོན་དང་ཚིག་གི་ཆ་གཏན་ལ་འབེབས་པ་བརྡ་སྤྲོད་ཀ་
ཙན་གཙོར་གྱུར་གྱིས་དཎྜིའི་བསྟན་བཅོས་མེ་ལོང་མ་དང་། རནྣ་ཀ་ར་ཤནྟའི་
སྡེབ་སྦྱོར་རིན་ཆེན་འབྱུང་གནས་རྩ་འགྲེལ་ངོ་མཚར་རྟོགས་བྱེད་དང་བཅས་པ།
300



དཔལ་སཱ་རོ་ད་ཡའི་རྒྱུད་ལེགས་ཉེས་ལུང་དུ་སྟོན་པ་དབྱངས་འཆར། གངས་
ཅན་ཡུལ་དང་འཚམས་པའི་བརྡའི་བསྟན་བཅོས་སུམ་ཅུ་པ་དང་རྟགས་་་་་་
འཇུག །སྐུ་གསུང་ཐུགས་རྟེན་སོགས་དཔྱད་པས་མཚོན་བརྟག་པ་རྣམ་པ་
བརྒྱུད། བཟོ་རིག་གི་ཆ་ཚད་དང་བཅས་པ་ཕྱི་ནང་གི་རིག་པའི་གནས་དུ་མ་
སྨོན་འགྲོ་པཎྜི་ཏ་ཚེ་དབང་དོན་གྲུབ་ཡབ་སྲས་དང་། ཕུག་ལུགས་ཐུན་མོང་མ་
ཡིན་ པའི་རྩིས་དཀར་ནག་རྣམས་སྣུམ་པོ་དོན་འགྲུབ་དབང་རྒྱལ། དཔལ་
ཆོས་ཀྱི་གྲགས་པས་མཛད་པའི་བསྟན་བཅོས་ཚད་མ་རྣམ་འགྲེལ་རྩ་བ་མདོ་དང་
བཅས་པ་དགའ་ལྡན་ཁྲི་ཐོག་སོ་ལྔ་པ་འཇམ་དབྱངས་དཀོན་ཅོག་ཆོས་འཕེལ།
གསོ་བ་རིག་པ་རྒྱུད་ཆུང་གསུམ་ཐུགས་འཛིན་དང༌། རྒྱུད་བཞིའི་ལུང་ཁྱབ་
བདག་ ཁྲ་ ཚང་ པ་ ནས་ བཞེས་ པ་ དང་། ཟབ་ ལམ་ གཡུ་ ཐོག་ སྙིང་ ཐིག་
བདུད་རྩི་བུམ་པ་མ་ལག་དང་བཅས་པའི་དབང་ལུང་ཟུར་ཆེན་ཆོས་དབྱིངས་
རང་གྲོལ་དང་། ཆོས་རྒྱལ་གཏེར་བདག་གླིང་པ་སོགས་ལས་བཞེས། ནང་
དོན་རིག་པ་མདོ་སྔགས་གཉིས་ཀྱི་སྐོར་ལ་པཎ་ཆེན་བློ་བཟང་ཆོས་ཀྱི་རྒྱལ་མཚན་
དང་། གནས་གསར་བ་མགོན་པོ་བསོད་ནམས་མཆོག་ལྡན། འཁོན་སྟོན་
དཔལ་འབྱོར་ལྷུན་གྲུབ། ཟུར་ཆེན་ཆོས་དབྱིངས་རང་གྲོལ། ཁྲ་ཚང་བློ་
མཆོག་རྡོ་རྗེ། གཏེར་བདག་གླིང་པ་བཅས་ལས་གསན་ཏེ་ཤེས་བྱ་རིག་པའི་
གནས་མཐའ་དག་ཐུགས་ཀྱི་བུམ་པར་ཡོངས་སུ་གཏམས། འོན་ཀྱང་རྒྱ་མཚོ་
ཆེན་པོ་ཆུས་ངོམས་པ་མེད་པ་ལྟར་མུ་མཐུད་མཁས་དབང་ཡོངས་འཛིན་དམ་པ་
ཆེས་མང་བ་བསྟེན་པ་གནང་སྟེ། མདོ་སྔགས་གསར་རྙིང་ཤེས་བྱ་སྤྱི་བྱེ་བྲག་
དང་བཅས་པའི་བསྟན་པ་ཡོངས་རྫོགས་ཀྱི་བདག་པོ་ཆེན་པོར་གྱུར་ཏེ་བསྟན་
བཅོས་ཆེན་པོ་བཀའ་འབུམ་ཕྱི་མའི་གྲས་སུ་པོད་བཅུ་དྲུག་དང་། ནང་མ་ལ་
ཟབ་པ་དང་རྒྱ་ཆེ་བའི་དམ་པའི་ཆོས་ཀྱི་གསན་ཡིག་གངྒཱའི་ཆུ་རྒྱུན་པོད་བཞི་
སོགས་ཁྱོན་པོད་བཅོ་བརྒྱད། ཚད་མར་བཀའ་རྩོམ་གྱི་དགོངས་གཞི་གཏད་
ཀྱང་འགྲོ་བའི་སྣང་ངོར་སྤྱན་མི་གསལ་བར་བསྟན་པ་སོགས་ནས་རིམ་ལུས་དང་།།
301



སྒྲ་ལ་མདོ་གསར་འགྱུར་རྣམས་ཀྱིས་དབང་པོ་རབ་ཏུ་འཐུས་པའི་དགོངས་པ་
དང༌། གསོ་རིག་སྐོར་རྒྱུད་ཆུང་གསུམ་ཐུགས་འཛིན་ལས་འཕྲལ་སྣང་དུ་ལྷ་
རྗེའི་རིགས་ལའང་ཐུགས་ནང་དག་མིན་ལས་མཁས་ཁྱད་ཆེར་མི་གནང་བ་་་
སོགས་མི་དགོངས་པའི་ཚུལ་གྱིས་མ་གནང་བ་ལས་གཞན་མདོ་སྔགས་ཕྱི་ནང་
རིག་པའི་གནས་སྤྱི་དང་བྱེ་བྲག་བཅས་པར་ཐམས་ཅད་མཁྱེན་པ་དོན་དང་
མཐུན་པའི་ཕྱག་རིས་ཆེན་པོ་བསྩལ་ཚུལ་སྡེ་སྲིད་རིན་པོ་ཆེས་མཛད་པའི་དགའ་
ལྡན་ཆོས་འབྱུང་དུ་གསལ། །
རྒྱལ་བ་ལྔ་པ་ཆེན་པོས་སྨན་དཔྱད་འགྲོ་དོན་གྱི་འཕྲིན་ལས་དང་བཀའ་
རྩོམ་ལྟ་བུ་དམིགས་སུ་བཀར་ནས་མ་མཛད་རུང་། བོད་ཀྱི་གསོ་རིག་དར་རྒྱས་
གོང་འཕེལ་འགྲོ་རྒྱུར་ཐུགས་རྗེའི་གཟིགས་པ་བླ་ན་མེད་པའི་མཛད་རྗེས་ནི་ཤིན་
ཏུ་ཆེ། དཔེར་ན་རྒྱལ་བ་རང་ཉིད་ཀྱི་སྐུའི་བླ་སྨན་པ་བྱང་ངོས་ནང་སོ་དར་
རྒྱས་ཀྱིས་ལྷག་བསམ་དག་པས་ཞབས་བསྐུལ་ཞུས་པ་བཞིན་བདུད་རྩི་སྙིང་པོ་
ཡན་ལག་བརྒྱད་པ་གསང་བ་མན་ངག་གི་རྒྱུད་བཞི་གྲྭ་ཐང་པར་མ་ཇི་བཞིན་
གྱིས་སློབ་དཔོན་དོན་གྲུབ་དཔལ་བ་སོགས་བྱེད་དུ་འཇུག་གནང་བ་དང་། དེ་
བཞིན་དར་མོ་སྨན་རམས་པས་གསོལ་བ་བཏབ་པ་དང་མ་དཔེ་འབུལ་མི་གང་
བྱུང་ལྟར་གྱི་ཆ་ལག་བཅོ་བརྒྱད་དང་། ཡང་ དར་མོ་སྨན་རམས་ པ་ དང་།
རྣམ་གླིང་པཎ་ཆེན་གཉིས་ཀྱིས་གསོལ་བ་བཏབ་ཅིང་། རྣམ་གླིང་པཎ་ཆེན་
རང་ཞུས་དག་བྱེད་འཇུག་ པ་གནང་ པའི་རྩ་རྒྱུད་མེས་པོའི་ཞལ་ལུང་ དང་།
བཤད་རྒྱུད་མེས་པོའི་ཞལ་ལུང་། ཕྱི་རྒྱུད་ཆུ་མདོ་སོགས་ལ་ལྔ་པ་ཆེན་པོས་
ལྗགས་ཞུས་ཚད་ལྡན་གནང་སྟེ་འཛད་མེད་ཆོས་སྦྱིན་གྱི་སྒོ་འཕར་ཕྱེ་བ་གནང་།
དེ་མིན་བོད་ཀྱི་གསོ་རིག་ཡར་རྒྱས་ཆེད་དུ་ཆུ་ལུག (སྤྱི་ལོ་1643) ལོ་འབྲས་
སྤུངས་ཕོ་བྲང་ནུབ་མར་ཐོག་མ་ཉི་ཐང་དྲུང་ཆེན་བློ་བཟང་རྒྱ་མཚོ་སློབ་དཔོན་
དང་། རྗེས་སུ་བྱང་ངོས་ནང་སོ་དར་རྒྱས་ཀྱིས་དོ་དམ་གནང་བའི་གསོ་རིག་
འགྲོ་ཕན་གླིང་དང་། གཞིས་ཀ་རྩེར་ཚ་རོང་པས་དོ་དམ་བྱས་པའི་དྲང་སྲོང་
302



འདུས་པའི་གླིང་སྟེ་སློབ་གྲྭ་ཁག་གཉིས་རྒྱུན་འཛུགས། དེ་བཞིན་གསང་ཕུ་ཉི་
མ་ཐང་དུ་སྨན་གྱི་སློབ་གྲྭ་འཛུགས་གནང་མཛད་པ་བཅས་ཀྱིས་སྐབས་དེར་རྒྱུད་
བཞིའི་རྒྱུགས་འབུལ་ཞུ་མཁན་མང་པོ་བྱུང་། གཞན་ཡང་རྩེ་པོ་ཏཱ་ལའི་ལྷ་
དབང་ལྕོག་གམ་ཤར་ཆེན་ལྕོག་ཏུ་བྱང་ངོས་ནང་སོ་དར་རྒྱས་དང་རྗེས་སུ་དར་
མོ་སྨན་རམས་པས་འགན་བཞེས་ཏེ་བཙུགས་པའི་སློབ་གྲྭ་སོགས་སྔ་རྗེས་སུ་་
འཛུགས་པར་མཛད། དེ་ཙམ་དུ་མ་ཟད་ལྷག་བསམ་དང་། ན་བཟའ་གླིང་
པ་ སོགས་ ཀྱི་ སློབ་ མ་ ལ་ ཡང་ ཕོགས་ དང༌ མཐུན་ རྐྱེན་ སོགས་ བསྩལ་ ཞིང་།
དཔོན་ཚང་ཚ་རོང་པས་རེ་འདུན་ཞུས་པ་ལྟར་དྲང་སྲོང་འདུས་པའི་གླིང་གི་
བཅའ་ཡིག་ཀྱང་གསར་རྩོམ་མཛད། ལྷག་པར་ནད་རིགས་ བཞི་བརྒྱ་རྩ་་་
བཞིའི་གཉེན་པོ་བླ་ན་མེད་པ་དང༌། ཚེ་བསྲིང་བ། ལང་ཚོ་དར་ལ་བབས་པ།
ལུས་ལ་བཅངས་པ་ཙམ་གྱིས་ཐོག་སེར་མཚོན་སོགས་ཀྱི་གནོད་པ་ཞི་བ་སོགས་
ཕན་ཡོན་དུ་མ་དང་ལྡན་པའི་རིན་ཆེན་རིལ་བུ་སྔོན་གྱི་རིལ་བུ་དུ་མའི་རྟ་དང་
བཅས་གྲང་སྦྱོར་དང་། ཚ་སྦྱོར། རྟ་རི་མ། དུག་འཇོམས་ དབང་རིལ་
སོགས་ཕོན་ཆེ་བར་ལྷའི་བདུད་རྩི་འཆི་མེད། ལྷ་མིན་གྱི་བདུད་རྩི་འཆི་གསོས།
མིའི་བདུད་རྩི་བདེ་བྱེད་དུ་འགྱུར་བར་བྱིན་གྱིས་བརླབས་ཏེ་འགྲོ་སྲོག་སྐྱོབ་པའི་
མཆོད་སྦྱིན་རྒྱ་ཆེར་བསྩལ། །
འཕགས་ཡུལ་ནུབ་ཕྱོགས་མ་ཧོ་རའི་བྲམ་ཟེ་སེ་ཧུ་སི་གོ་ད་ར་རཉྩ་ར་དང༌།
མཧཱ་ལོ་ཙཱ་བ་འདར་པ་ངག་དབང་ཕུན་ཚོགས་ལྷུན་གྲུབ་གཉིས་ཀྱིས་ཚེའི་རིག་
བྱེད་མཐའ་དག་གི་སྙིང་པོ་བསྡུས་པ་དང༌། རྒྱ་གར་ཕ་ཧཱའི་སྨན་པ་ད་ན་ད་
བའི་སྨན་བཅོས་ཕན་བྱེད་ཀྱི་འཁོར་ལོ་རིགས་མ་གཅིག་པ་བདུན་ཅུ་རྩ་གཉིས།
མ་དྷུ་རའི་རྒྱལ་རིགས་ཚེའི་རིག་བྱེད་འཛིན་པ་ར་གུ་ནཱ་ཐས་ཚངས་པ་རིག་བྱེད་
རྒྱ་མཚོའི་ཡན་ལག་འཛིན་པ་གཡོ་བཙན་ཞེས་བྱ་བ་དང༌། ཕན་བྱེད་མན་ངག་
ལག་ལེན་ཐོར་བུ། ཤཱ་ཇང་གི་སྨན་པ་མ་ན་ཧོས་མིག་འབྱེད་མཐོང་བ་དོན་
ལྡན་རྣམས་ལོ་ཙཱ་བ་གོང་བཞིན་གྱིས་བྱས་ཏེ་ཕོ་བྲང་ཆེན་པོ་པོ་ཏཱ་ལར་བསྒྱུར་
303



!
བའི་བཀའ་ལུང་ཕེབས་ཤིང་མཐུན་རྐྱེན་བསྩལ། སྐབས་དེར་གངས་ཅན་གྱི་
ལྗོངས་ནས་ཀྱང་གྲ་ཕྱི་སྟོད་ལུགས་པ་གནས་ལུགས་ཆེད་འབོད་མཛད་ནས་མི་ཏྲ་
ཛོ་ཀི་དང༌། བོད་ལུགས་ཀྱི་མིག་འབྱེད། གཙང་སྟོད་དར་མ་མགོན་པོའི་
བརྒྱུད་པ་དགེ་སློང་གཞན་ཕན་ལ་སྙིང་པོ་བསྡུས་པ། ཟིན་ཏིག་གཅེས་བསྡུས།
གསེར་བྲེ། བྱང་པ་རིགས་ལྡན་རྣམ་རྒྱལ་གྲགས་བཟང་གི་བཤད་རྒྱུད་འགྲེལ་
ཆེན་སོགས་ལུང་དུ་མ་དང་། གཉའ་ནང་ནམ་མཁའ་ལྷར། གྲུབ་ཐོབ་ཨོ་
རྒྱན་ པའི་ལུགས་ཀྱི་ དངུལ་ཆུ་ བཙོ་བཀྲུ་རྣམས་ དར་མོ་སྨན་རམས་ པ་ དང་།
ལྷག་བསམ་གཉིས་གཙོར་གྱུར་གྱིས་གཉུག་མར་གནས་པ་རྣམས་ལ་འགྲོ་ཕན་གྱི་
ཆེད་དུ་སློབ་ཏུ་འཇུག་པ་གནང༌། ད་དུང་རྣམ་གླིང་པཎ་ཆེན་དང་། དར་མོ་
བ་བློ་བཟང་ཆོས་གྲགས་ཟུང་དུ་འཇུག་པས་མེས་པོའི་ཞལ་ལུང་གི་འཕྲོས་ཕྱི་རྒྱུད་
ཆུ་མདོ་མན་གྱི་འགྲེལ་པ་རྡོ་རྗེ་མདུད་འགྲོལ། དར་མོ་སྨན་རམས་པ་བློ་བཟང་
ཆོས་གྲགས་དང་དེའི་སློབ་མ་མེར་མོ་བ། ལ་ར་བ་རྣམས་ཀྱིས་འབྲི་མཆན་སོར་
བཞག་གིས་དཀའ་འགྲེལ་གྱི་ཚུལ་ལེགས་བཤད་གསེར་རྒྱུན་དང་གཡུ་ཐོག་་་་
གསར་རྙིང་གི་རྣམ་ཐར་མེར་མོ་བ་དང༌། ལ་ར་བས་ཡིག་རྙིང་ལས་བསྡུས་པ་
རྣམས་ཀྱང་གདུལ་བྱའི་བློ་བསྟུན་གྱིས་བགྱིད་དུ་འཇུག་པར་བཀའ་བསྩལ་ཞིང་
དེ་དག་པར་དུ་བརྐོ་རྒྱུའི་པར་བྱང་སོགས་བཀའ་དྲིན་བསྐྱངས། དཔེར་ན་གྲོ་
ཐང་སོར་བཞག་དུས་ཀྱི་པར་བྱང་ལ། སྤྲུལ་ཞིང་ལྟ་ན་སྡུག་པའི་གྲོང་ཁྱེར་
ནས། །རིག་པའི་ཡེ་ཤེས་མི་ཡི་གཟུགས་བསྒྱུར་བ། ། སྲོག་འཚོའི་མཆོད་སྦྱིན་
འགྱེད་མཁས་བྱང་ངོས་པ། ། གསོ་རིག་དར་རྒྱས་བྱེད་པོས་བསྐུལ་བ་ལས། །
ཡན་ལག་བརྒྱད་དང་ལྡན་པའི་བདུད་རྩིའི་ཆབ། །འཁྲུལ་མེད་གླེགས་བམ་ཟ་མ་
ཏོག་འཁྱིལ་བ། །སླར་ཡང་ཡིད་བཞིན་འདོད་པ་འཇོ་བའི་བར། ། སྡེ་བཞིའི་
དཔལ་ལྡན་པོ་ཏཱ་ལ་ནས་སྤེལ། །ཞེས་སོ། །
གཡུ་ཐོག་གསར་རྙིང་རྣམ་ཐར་ཀྱི་པར་བྱང་དུ། བདེ་གཤེགས་རིགས་
ལྔ་ཡོངས་འདུས་དཀྱིལ་འཁོར་གཙོ། །སྨན་གྱི་བླ་མ་སྙིགས་དུས་འགྲོ་འདྲེན་
304
ན



ཆེད། །གཡུ་ཐོག་རྗེ་བཙུན་སྐུ་ཡི་སྒྱུ་མའི་འཕྲུལ། །གངྒཱའི་རྡུལ་གྲངས་དེས་ཀྱང་
མཚོན་དུ་མེད། །འོན་ཏེ་གངས་ལྗོངས་དབུ་རུ་སྐྱིད་སྣ་དང༌། ། རུ་ལག་ལུང་
དམར་སྐུ་བལྟམས་གསར་རྙིང་ཟུང༌། ། སྐྱེ་བརྒྱུད་རིམ་བྱོན་རྣམ་ཐར་རྨད་པོ་
ཆེ། །དཔྱོད་ལྡན་ཡོངས་ཀྱི་མི་ཕྱེད་དད་པའི་གསོས། །ཚུལ་འདི་ནམ་ཡང་ཟད་
མེད་ མཆོད་ སྦྱིན་ པར། ། དར་ མོ་ སྨན་ རམས་ བློ་ བཟང་ ཆོས་ གྲགས་ ཀྱིས། །
བསྐུལ་ཚེ་རིག་བྱེད་གཉིས་པ་ཤེས་མིང་གིས། །སོར་རྩེའི་འཕྲུལ་གྱིས་ཕུན་ཚོགས་
གླིང་དུ་བསྐྲུན། །ལེགས་བྱས་བསགས་མཐུས་རིགས་ལྡན་རིང་ལུགས་ཆེ། །དེ་
འཛིན་སྐྱེས་བུ་དགེ་འདུན་སྡེ་དར་ཞིང་། །ཕོ་བྲང་ཆེན་པོའི་ཆབ་སྲིད་མངའ་
ཐང་དང་། །ས་སྤྱོད་མི་དབང་སྐུ་ཚེ་རྒྱས་པར་ཤོག ། རྒྱ་ཧོར་བོད་ཀྱི་ཀུན་
བཟོད་དཔལ་ མོའི་ མངལ། ། མངོན་ པར་ ལྕི་བ་ ཕན་ བདེའི་ཁུར་ པོ་ཆེའི། །
བཅུད་ཀྱིས་སྐྱེ་རྒུ་རྫོགས་ལྡན་དུས་ཇི་བཞིན། ། སྒོ་གསུམ་སིམ་པའི་ཚོར་བ་མྱོང་
བར་ཤོག ། གསོ་རིག་བསྟན་པ་མཱ་ལ་ཡ་ཡི་ལྗོན། །གཡུར་དུ་ཟ་བའི་དྲི་བསུང་
ངད་འཐུལ་བས། །འགྲོ་ཀུན་སྒྲིབ་གཉིས་དེས་བསྐྱེད་བཞི་བརྒྱ་དང་། ། རྩ་་་
བཞིའི་ནད་ཞི་མ་ལུས་སྤུན་ཟླར་ཤོག ། དཔར་བརྐོས་བསྐུལ་ཞིང་ཞུ་དག་ལས་
བྱེད་སོགས། །ཚེ་འདི་བདེ་སྐྱིད་དཔལ་འབྱོར་ཕུན་ཚོགས་ཤིང་། །ཕྱི་མ་བཻཌཱུརྱ་
སྣང་བའི་ཞིང་ཁམས་སུ། །སྐྱེས་ནས་སེམས་ཅན་ཀུན་གྱི་མགོན་གྱུར་ཅིག །
ཅེས་གསུངས་པ་སོགས་ཐུགས་བསྐྱེད་རྨད་དུ་བྱུང་བའི་དགེ་མཚན་བརྗོད་ཀྱིས་
མི་ལང་ངོ༌། །
305



ཉི་ཐང་སྨན་མཁྱེན་བློ་བཟང་རྒྱ་མཚོ།
ཉི་ ཐང་སྨན་མཁྱེན་བློ་བཟང་རྒྱ་་
མཚོ་ཞེས་པ་ནི། རྒྱལ་བ་ལྔ་པའི་དུས་
སྐབས་སུ་བྱུང་བ་ཡིན་ཞིང་། རྣམ་
ཐར་དང་ལོ་རྒྱུས་སྐོར་འདི་ཡིན་མ་་་་་
མཇལ་ཀྱང་། སྡེ་སྲིད་ཁོག་འབུགས་་་
(ཤོག་གྲངས་ ༡༨༥ན་༩) ནང་འབྲས་
སྤུངས་དགའ་ལྡན་ཕོ་བྲང་ནུབ་མར་ཐོག་
མར་ཉི་ཐང་དྲུང་ཆེན་བློ་བཟང་རྒྱ་མཚོ་
སློབ་དཔོན་དང་། རྗེས་སུ་བྱང་ངོས་
1:|:ནས་ཀྱིས་དོ་དམ་བྱས་ཏེ་གསོ་རིག་འགྲོ་
ཕན་གླིང་དང༌། གཞིས་ཀ་བསམ་གྲུབ་རྩེར་ཚ་རོང་པས་དོ་དམ་བྱས་པའི་དྲང་
སྲོང་འདུས་པའི་གླིང་སྟེ་སློབ་གྲྭ་ཁག་གཉིས་ཀྱི་རྒྱུན་འཛུགས་པར་གནང་བས་
རྒྱུད་བཞིའི་རྒྱུགས་འབུལ་བ་ཡང་སྔ་ཐོག་མང་བ་བྱུང་བར་སྣང་ཞིང་། ཞེས་པ་
ལྟར་ལྔ་པ་ཆེན་པོས་རབ་བྱུང་བཅུ་གཅིག་པའི་ཆུ་ལུག(སྤྱི་ལོ་1643) ལོར་་
འབྲས་སྤུངས་ཕོ་བྲང་ནུབ་མར་སྨན་གྱི་སློབ་གྲྭ་འཛུགས་གནང་ མཛད་སྐབས།
ཉི་ཐང་དྲུང་ཆེན་བློ་བཟང་རྒྱ་མཚོར་སློབ་དཔོན་གྱི་ལས་གནས་གནང་འདུག་
པས། གཞུང་དང་ལག་ལེན་གང་ཅིར་ཤིན་ཏུ་མཁས་པ་ཡིན་པ་སྨོས་མེད་་
རེད། །
306



གསོ་རིག་འཆད་རྒྱུན་གྱི་བཤེས་གཉེན་ནི་གསོ་རིག་འཛིན་པ་ཐམས་ཅད་
ཀྱི་གཙུག་རྒྱན་དམ་པར་གྱུར་པ་དྲང་སྲོང་བསྟན་འཛིན་རྒྱལ་པོ་ཡིན་ཞེས་ཉི་ཐང་
བློ་བཟང་རྒྱ་མཚོ་རང་གིས་མཛད་པ་རྒྱུད་བཞིའི་བླ་བརྒྱུད་ཅེས་པའི་ནང་གསལ་
བ་དང་། ད་དུང་རྒྱུད་ཆེན་འདི་སངས་རྒྱས་ཀྱི་བཀའ་དང་བསྟན་བཅོས་ཁྱད་
མེད་ཀྱི་འདོད་ཚུལ་འཛིན་མཁན་ཡིན། གང་ཡིན་ཞེ་ན། ཁོང་གི་དགོངས་
པར་རྒྱུད་ཆེན་འདི་སངས་རྒྱས་ཀྱི་བཀའ་སྒྲུབ་ཀྱི་དབང་དུ་བྱས་ནས་དེའི་བརྒྱུད་
རིམ་རྣམས་སྒྲོ་སྐུར་དང་བྲལ་བ་སོམ་ཉི་མ་དགོས་ཀྱང༌། གཡུ་ཐོག་མགོན་པོས་
མཛད་པའི་དབང་དུ་བྱས་ན་ཤེས་རབ་དང་ལྡན་པས་མཚོན་དོན་སྦྱོར་བ་ཙམ་
འགྲིག་འགྲིག་ལྟར་སྣང་ཡང་། སྟོན་པ་སྨན་པའི་རྒྱལ་པོ་ནས་སྨན་སྒོམ་ཤཱཀྱ་
དབང་ཕྱུག་གི་བར་བརྒྱུད་པ་འདི་ཡི་བླ་བརྒྱུད་རྣམས་ཀྱང་མིང་ཙམ་དུ་འགྱུར་
བས་རྒྱུད་བཀའ་སྒྲུབ་ཀྱི་ཕྱོགས་འདི་ལེགས་ཤིང༌། རྣམ་པ་གཅིག་ཏུ་ན་གཡུ་
ཐོག་མགོན་པོས་རང་དབང་དུ་མཛད་ཀྱང་རྒྱུད་ནི་བཀའ་མ་ཡིན་པའི་སྐྱོན་མི་
འཇུག་སྟེ། རྗེ་འདི་ཉིད་མཆོག་གི་སྤྲུལ་སྐུ་མ་ཡིན་ཀྱང་སྒྲིབ་གཉིས་ཟད་པའི་
སྐྱེས་ བུར་ ཁས་ ལེན་ དགོས་ པའི་ ཁར། རྗེ་ དྷརྨ་ སྭཱ་ མིའི་ བསྟོད་ པ་ ལས།
ཕྱོགས་བཅུའི་རྒྱལ་བ་དུས་གསུམ་སངས་རྒྱས་ཀྱི། །སྐུ་གསུང་ཐུགས་ཡོན་འཕྲིན་
ལས་གཅིག་བསྡུས་པ། །ཞིང་འདིའི་དཔལ་དུ་གཡུ་ཐོག་མགོན་པོ་ཞེས། ། སྐྱོན་
བྲལ་ཡོན་ཏན་རྫོགས་ལ་གསོལ་བ་འདེབས། ། ཞེས་ངེས་དོན་དུ་སངས་རྒྱས་
འཕགས་པར་གསུངས་པ་ཇི་བཞིན་ཁས་ལེན་དགོས་པ་འགྱུར་རོ། །ཞེས་རྒྱུད་
བཞི་བཀའ་བསྟན་གཉིས་ཀར་བཞེད་པའི་འདོད་ཚུལ་གནང་མཁན་ཡིན། །
ཕྱིས་སུ་ཉི་ཐང་བློ་བཟང་རྒྱ་མཚོའི་སློབ་མས་བྲིས་པ་དྲིན་ཅན་རྩ་བའི་བླ་
མ་ཉི་མ་ཐང་པི བློ་བཟང་རྒྱ་མཚོའི་ཕྱག་ལེན་མན་ངག་གི་རིམ་པ་རིན་ཆེན་
ཕྲེང་བ་ཞེས་བྲིས་མ་ཤོག་གྲངས་བཞི་བཅུ་ཞེ་གསུམ་ཡོད་པ་དང་། མན་ངག་
དགོས་འདོད་ཀུན་འབྱུང་ཞེས་པ་བྲིས་མ་ཤོག་གྲངས་ཉི་ཤུ་རྩ་གཅིག་ཡོད་པ་
གཉིས་ཀྱི་ནང་སྨན་སྦྱོར་ལག་ལེན་སྐོར་མང་པོ་ཡོད་ཅིང་། དེ་དག་ནང་རིན་
307



ཆེན་དབང་རིལ་རྟ་རི་མའི་ཕྱག་བཞེས་སྦྱོར་ཚད་ཀྱིས་མཚོན་ཐུན་མོང་མ་ཡིན་
པའི་ཉམས་མྱོང་དང༌། ཚ་བ་ཡུལ་འབུད་སྨན་མཆོག་སྤུན་བདུན@ གྱི་སྦྱོར་བ།
དོན་ལྔའི་རྒྱལ་པོ་གསོ་བའི་སྨན། གློ་ནད་རྣག་ཏུ་ལུ་བར་ག་བུར་ཉེར་ལྔ་ཁ་
ཚར་ཅན། རུས་འདུལ་གྱི་སྦྱོར་བ་མགོ་སྨན་སྦྲུམ་བཅོས་གདམས་ཟབ་ཁྱད་
པར་ཅན་གྱི་སྦྱོར་བ་ལ་སོགས་པ་མང་དག་ཅིག་རྗེས་འཇུག་ཞལ་སློབ་ཚོས་བལྟས་
ཆོག་འདུག་པས་བཀའ་དྲིན་ཤིན་ཏུ་ཆེ་བར་སྙམ། ཉི་ཐང་སྨན་མཁྱེན་མཆོག་
གིས་སྐུ་ཚེ་གཅིག་ལ་ཚངས་པར་སྤྱོད་པའི་སྡོམ་པ་སྲུང་བ་དང༌། སྐུ་ཚེ་ཅུང་
ཟད་རིང་ཙམ་བཞུགས་ པ་མིན་ནམ་སྙམ་སྟེ་རྒྱུད་བཞིའི་བླ་བརྒྱུད་མཇུག་ ཏུ།
ལུས་ཀྱི་རི་བོ་རྒས་པས་ནོན་གྱུར་ཅིང་། །ལྔ་པའི་ཚོགས་པ་མྱུར་དུ་འཇིག་འགྱུར་
ཡང་། །རྣམ་གཡེང་ལེ་ལོའི་ཁུར་གྱིས་རྒྱུན་དུ་གཙེས། །རྟག་འཛིན་ཅན་གྱི་དགེ་
སློང་རྒན་པོ་ཡིས། ། གྲོགས་པོ་དམ་པས་དྲིས་པའི་ལན་དུ་སྨྲས། །ཞེས་གསུངས་
པས་གསལ་ལོ། །
མཆན་འགྲེལ།།
@ འདི་ནི་རྒྱལ་བ་ལྔ་པ་ཆེན་པོས་རབ་བྱུང་བཅུ་གཅིག་མེ་འབྲུག(སྤྱི་ལོ་1676) ལོ་
གསང་ཕུ་ཉི་མ་ཐང་དུ་ཉི་ཐང་སྨན་མཁྱེན་བློ་བཟང་རྒྱ་མཚོ་སློབ་དཔོན་དུ་བསྐོས་ནས་
སྨན་གྱི་སློབ་གྲྭ་བཙུགས། ཉི་མ་ཐང་ཞེས་པ་ད་ལྟ་ལྷ་སའི་ནུབ་ངོས་སྣེའུ་དང་། དེ་
ནས་གསང་ཕུ། དེ་ནས་བློན་གྱི་མདའ་ལ་ཡོད། འོན་ཀྱང་ད་ལྟ་དགོན་ཤུལ་ཙམ་
ལས་ལྷག་མེད།
© དྲིན་ཅན་རྩ་བའི་བླ་མ་ཉི་མ་ཐང་པའི་གསུང་རྒྱུན་མན་ངག་དགོས་འདོད་ཀུན་འབྱུང་
(ཤོག་གྲངས་ ༡༥ན་༦）པར། ཚ་བ་ཡུལ་འབུད་སྨན་མཆོག་སྤུན་བདུན་ཡོད།
གཅིག་ནི་གངས་དཀར་རྩེ་ལ་སྐྱེ (གརྒ་ཆུང)། ། གཅིག་ནི་རྒྱ་མཚོའི་མཐིལ་དུ་སྐྱེ.
(སྟོང་རི་ཟིལ་པ)། ། གཅིག་ནི་བྲག་དཀར་ངོས་ལ་སྐྱེ ( གླ་རྩི)། །གཅིག་ནི་རྒྱ་གར་
ཡུལ་ན་སྐྱེ ( ཨ་རུ་ར)། །གཅིག་ནི་ལྷུན་སྡུག་དགའ་བར་སྐྱེ ( འཛིན་པ)། །གཅིག་ནི་
རྩྭ་མཆོག་དྲུང་དུ་སྐྱེ ( ཏིག་ཏ)། ། གཅིག་ནི་གུར་གུམ་སྤང་ལ་སྐྱེ (པརྦ་ཏ)། །ན་
308



བཟའ་དར་དཀར་དྲི་མེད་ཡིན། །ཐང་དུ་བཏང་ཡང་ཆོག་པ་ཡིན། །མང་ཉུང་ནད་
ཀྱི་སྟོབས་དང་སྦྱོར། ། སྨན་རྟ་གཡུ་སྤྲིན་སྔོན་པོ་ཡིན། ། ཕྱེ་མ་བཏང་ཡང་ཆོག་ པ་
ཡིན། །གཡུ་ཐོག་མན་ངག་འདི་ཡིས་སླེབས་པ་ན། །མི་དེ་འཆི་བདག་ཁ་རུ་ཚུད་ཀྱང་
ཐར། །བརྒྱུད་པ་གཡུ་ཐོག་མགོན་པོ་ཡིན། །སློབ་དཔོན་ཟུར་མཁར་ཆོས་རྗེ་ཡིན། །
ང་རང་འཕགས་ཡུལ་འཚོ་བྱེད་ཡིན། །ལག་ལེན་ཤི་བ་སློང་བྱེད་ཡིན། །གདམས་ངག་
ཡིད་ཆེས་ཐག་ཆོད་ཡིན། །ཚ་བ་བཅོས་ཐབས་གསང་བའི་མན་ངག་རྫོགས་སོ། །ཞེས་
གསལ། །
309



གཏེར་བདག་གླིང་པ།
གཏེར་བདག་གླིང་པའམ་རིག་་་་་
འཛིན་འགྱུར་མེད་རྡོ་རྗེ་ཞེས་ པ་ཡབ་་་
གསང་བདག་འཕྲིན་ལས་ལྷུན་གྲུབ་དང་།
ཡུམ་ལྷ་མཛེས་དབྱངས་ཅན་མཚོ་རྒྱལ་་
གཉིས་ལ་རབ་བྱུང་བཅུ་གཅིག་པའི་མེ་ཁྱི
(སྤྱི་ལོ་1646)ལོ་ལ་གྲ་ནང་དར་རྒྱས་
ཆོས་ལྡིང་དུ་ངོ་མཚར་བའི་རྟགས་རྟེན་
བཟང་ པོ་ དང་ བཅས་ ཏེ་ སྐུ་ བལྟམས།
ཆུང་དུས་ནས་རིས་མེད་ཀྱི་བཤེས་གཉེན་
མཁས་གྲུབ་དམ་པ་བཅུ་ཕྲག་ལྔ་ཙམ་གྱི་
ཞབས་ལ་གཏུགས་ནས་གསང་སྔགས་ཕྱི་
ནང༌ གི་ སྨིན་ བྱེད་ ཀྱི་ དབང་ དང་། ：
གྲོལ་བྱེད་ཀྱི་ལུང༌། མན་ངག་ཟབ་ཁྲིད། གཞན་ཡང་སྐུའི་ཞང་པོ་མཁས་ ་
དབང་ལྡུམ་པོ་དོན་གྲུབ་དབང་རྒྱལ་ས་ནས་རིག་གནས་སྐོར་སོགས་གསན་ཏེ་
ཤེས་བྱ་མཐའ་དག་ཐུགས་སུ་ཆུད་པས་གོང་ས་ལྔ་པ་ཆེན་པོ་དང༌། གཏེར་
བདག་གླིང་པ་གཉིས་དགོངས་བཞེད་ཕྱོགས་གཅིག་ཏུ་བབས་ཤིང་། ལྔ་པ་
ཆེན་པོས་མཐུན་རྐྱེན་མ་ཚང་བ་མེད་པ་ལེགས་པར་བསྩལ་བ་ལ་བརྟེན་ནས་
ལྕགས་ཁྱི་ལོར་དགོན་པ་གསར་ཏུ་བཏབ་སྟེ་འོག་མིན་ཨོ་རྒྱན་སྨིན་གྲོལ་གླིང་ངེས་
310



པ་དོན་གྱི་དགའ་བའི་ཚལ་ཆེན་པོ་ཞེས་མཚན་དུ་གསོལ། །
དེ་ནས་གསང་སྔགས་ ཕོ་བྲང་དང་། ཆོས་འཁོར་ ལྷུན་པོ། བདུད་་
འདུལ་མཆོད་རྟེན་དང་བཅས་གཙུག་ལག་ཁང་འཁོར་ས་ལེ་ལག་དང་བཅས་པ་
བསྒྲུབས་ཏེ་སྔ་འགྱུར་གྱི་དགོན་སྡེ་ཆེན་པོ་ཞིག་ཏུ་གྱུར། དེ་བཞིན་སྡེ་སྲིད་
སངས་རྒྱས་རྒྱ་མཚོ་མཆོག་ནས་ཀྱང་ཟུར་ལུགས་ཀྱི་ལུང་རྒྱུན་ཨོ་རྒྱན་གཏེར་་
བདག་གླིང་པའི་དྲུང་ནས་བཞེས་པའི་སྐོར་རྒྱལ་བ་ལྔ་པའི་གསེར་གདུང་དཀར་
ཆག་ནང་དུ་གསལ། དེ་ལྟར་གཏེར་བདག་གླིང་པའི་གཅུང་རྒྱལ་སྲས་བསྟན་
པའི་ཉི་མ་དང་། གཅུང་ལོ་ཆེན་ཆོས་དཔལ་རྒྱ་མཚོ། གཅུང་ཕྱག་མཛོད་ཨུ་
པ་ལ་སོགས་གསོ་བ་རིག་པ་དང༌། སྒྲ་རིག་པ། སྐར་རྩིས་རིག་པ། འབྱུང་
རྩིས་སོགས་ཤེས་བྱ་རིག་གནས་ཀུན་ལ་གངས་ཅན་ལྗོངས་སུ་མཁས་པའི་མཚན་
སྙན་ཕུལ་དུ་ཕྱིན་པ་བྱུང༌། ལྷག་ཏུ་གོང་ས་ལྔ་པ་ཆེན་པོའི་དུས་ནས་བཟུང་།
རིག་གནས་ཆེ་ཆུང་དང་། ལཉྫ། ཝརྟུ་སོགས་ཡིག་རིགས་ཀྱི་ཚད་མ་་་་
འཛིན་པའི་དགེ་རྒན་བློ་གསལ་རྒྱ་མཚོ་ཞེས་པ་རྩེ་པོ་ཏཱ་ལར་རྒྱུན་བཞུགས་ཀྱིས་
སློབ་ཁྲིད་མཛད་སྲོལ་ཆགས་པའི་ཁར། སྨིན་གྲོལ་གླིང་དུའང་སློབ་ཁང་པདྨ་
བཀོད་ཅེས་པ་གསར་འཛུགས་ཀྱིས་སྐབས་དེར་བཅུ་ཕྲག་རིག་པའི་གནས་ལ་
སྦྱང་བརྩོན་བྱེད་མཁན་མང་དག་ཅིག་བྱུང༌། དེའི་ནང་ནས་མདོ་མཁར་་་་
ཞབས་དྲུང་ཚེ་རིང་དབང་རྒྱལ་དང་། རྡོ་རིང་གུང་པཎྜི་ཏ་ཞེས་པ་གཉིས་སློབ་
ཁང་པདྨ་བཀོད་དུ་སློབ་གཉེར་གནང་མྱོང་བས་སྔར་ནས་བཟུང་ཨོ་རྒྱན་སྨིན་
གྲོལ་གླིང་གི་རིག་གནས་འཁྲིད་རྒྱུན་རྣམས་ཧ་ཅང་ཁུངས་དག་ཅིང་སྐད་གྲགས་
ཡོད་པའི་མཁས་དབང་དུ་མ་བྱོན་པར་གྲགས། དེ་ལྟར་གཏེར་ཆེན་རིན་པོ་
ཆེའི་གདུང་སྲས་པདྨ་བསྟན་འཛིན། དེའི་གདུང་སྲས་ཁྲི་ཆེན་འཕྲིན་ལས་
རྣམ་རྒྱལ། དེའི་གདུང་སྲས་ཁྲི་ཆེན་པདྨ་དབང་ཆེན། དེའི་གདུང་སྲས་ཁྲི་
ཆེན་ སངས་རྒྱས་ཀུན་དགའ། དེའི་གདུང་སྲས་ཁྲི་ཆེན་ཡིད་བཞིན་དབང་
རྒྱལ། དེའི་གདུང་སྲས་ཁྲི་ཆེན་བདེ་ཆེན་མཆོག་གྲུབ་བར་དུ་གདུང་བརྒྱུད་
311



ཟམ་མི་ཆད་པ་བྱོན། གདུང་སྲས་བདེ་ཆེན་མཆོག་གྲུབ་ནས་གཏེར་བདག་
གླིང་པའི་གདུང་བརྒྱུད་ཆད་དེ་ཁམས་ཕྱོགས་ཉག་རོང་ཉ་བླ་པདྨ་བདུད་འདུལ་
གྱི་དངོས་སློབ་གཏེར་སྟོན་རིག་འཛིན་རྡོ་རྗེ་སྨིན་གྲོལ་གླིང་དགོན་དུ་གདན་་
རབས་ཀྱི་ཁྲིར་མངའ་གསོལ་མཛད་ནས་དེའི་གདུང་སྲས་ཁྲི་ཆེན་ཀུན་བཟང་
བསྟན་འཛིན། དེའི་གདུང་སྲས་ཁྲི་ཆེན་དོན་གྲུབ་དབང་རྒྱལ་སྔར་ལམ་་་་་
བཞིན་ཁམས་ཕྱོགས་སུ་ཕེབས་ནས་སྐུ་གཤེགས་རྗེས་གཅུང་ངག་དབང་ཆོས་
གྲགས་ཀྱིས་སྨིན་གྲོལ་གླིང་གི་ཁྲི་ཆེན་ལྟ་བུ་མཛད་ནས་མཐར(སྤྱི་ལོ་1980)
ལོར་ལྷ་སར་སྐུ་གཤེགས། དེ་བཞིན་སྨིན་གླིང་འདུལ་འཛིན་གྱི་མཁན་ཐོག་
དང་པོ་གཅུང་རྒྱལ་སྲས་བསྟན་པའི་ཉི་མ། ལོ་ཆེན་ཆོས་དཔལ་རྒྱ་མཚོ་ནས་
བརྒྱུད་དེ་རིམ་བཞིན་མཁན་ཆེན་མཁྱེན་བརྩེ་ནོར་བུའི་བར་མཁན་ཐོག་རིམ་
པར་བྱོན། །
གཞན་ཡང་འདུས་ཚོགས་རྡོར་འཛིན་མཁྱེན་བརྒྱ་ཕུལ་བྱུང་བསླབ་གསུམ་
སྡོམ་བརྩོན་ ལྡན་ པ་ རིམ་བྱོན་བཅས་ཀྱིས་འཆད་རྩོད་རྩོམ་གསུམ། བཤད་
སྒྲུབ་སྒོམ་གསུམ། སྒྲུབ་འཕྲིན་ཕྱག་བཞེས་སོགས་གསང་ཆེན་སྔ་འགྱུར་རྙིང་
མའི་བསྟན་པར་བཀུར་སྟི་བླ་མེད་ཀྱི་མཛད་བཟང་བསམ་གྱིས་མི་ཁྱབ་པ་བྱུང་།
འོན་ཀྱང་གཏེར་ཆེན་གདུང་སྲས་ཁྲི་ཆེན་རིན་ཆེན་རྣམ་རྒྱལ་སྐབས་ཇུན་གར་
བས་ཆོས་ལུགས་ཕྱོགས་ཞེན་དབང་གིས་སྨིན་གླིང་དགོན་འདིར་ཉམས་ཆག་
ཤུགས་ཆེན་བཏང་སྟེ་ལོ་ཤས་ནང་ཉམས་དམས་སུ་གྱུར། དེ་ནས་རིམ་བཞིན་
རྒྱལ་མཆོག་བདུན་པའི་སྐུ་ཚེའི་མཇུག་དང་རྒྱལ་མཆོག་བརྒྱད་པའི་དུས་སུ་སླར་
ཡང་སྔ་འགྱུར་བསྟན་པའི་ཆུ་འགོ་སྨིན་གླིང་དགོན་པ་བསྐྱར་གསོ་བྱུང་བ་བཅས་
མདོར་ན་ལོ་ངོ་སུམ་བརྒྱ་ལྷག་ཙམ་གྱི་ལོ་རྒྱུས་ཡོད། །
གོང་གསལ་མཁན་ཆེན་མཁྱེན་བརྩེ་ནོར་བུ་མཆོག་མདོ་སྔགས་སྤྱི་དང་
ཁྱད་ པར་གསོ་དཔྱད་ལ་མངའ་བརྙེས་ པ་ ཞིག་ ཡིན་ པས་ སྤྱི་ལོ་1965—
1966བར་རིག་“གནས་གསར་བརྗེ་” མ་ཚུགས་བར་ལྷོ་ཁ་རྩེད་ཐང་ནས་ཆེད་
312



མངགས་གདན་ཞུས་ཀྱིས་ཏང་དང་སྲིད་ གཞུང་ནས་ཁོང་ རང་སྐྱོང་ལྗོངས་་་་་
འཕྲོད་བསྟེན་ཐིང་གི་ཐིང་ཀྲང་གཞོན་པའི་ཐོག་ནས་སྨན་རྩིས་ཁང་དུ་ཕྱག་ལས་
གནང་ནས་འགྲོ་དོན་འཕྲིན་ལས་བསྐྱངས། དམུ་ཆུའི་བཅོས་ཐབས་ཐུན་མོང་
མ་ ཡིན་ པ་ ཆུ་ སྨན་ གསང་ བ་ ལྔ་ སྦྱོར་ གྱི་ མྱོང་ བྱང་ ཟབ་ མོ་ ངོ་སྤྲོད་ ཆེད་ དུ།
མཁྱེན་བརྩེ་ནོར་བུ་མཆོག་ངོ་མ་རི་ལ་ཕེབས་ནས་གསང་སྨན་གསུམ་ངོས་འཛིན་
ངོ་སྤྲོད་མཛད་པ་དང༌། དེ་རྗེས་གསང་སྨན་ཁག་གཉིས་ལྷོ་ཁ་དང་ས་གནས་
གཞན་ནས་ངོ་སྤྲོད་མཛད་རྩིས་སྐབས་༌“རིག་གནས་གསར་བརྗེའི་”གོད་ཆགས་
ཀྱིས་མཁས་དབང་དམ་པ་དེ་ཉིད་སྨན་རྩིས་ཁང་ནས་ཞོལ་པར་ཁང་དུ་སྤོ་་་
བཞུགས་མ་གནང་ཀ་མེད་བྱུང་ཞིང་། དེ་སྐབས་དམ་པ་དེ་ཉིད་སྐུ་ཁྲག་མཐོ་
ཞིང་སྐུ་རླུང་འཕར་བས་རིང་མིན་གྲིབ་སྐྱོན་ཕོག་ཏེ་མཐར་ (སྤྱི་ལོ་1968)ལོར་
ལྷོ་ཁ་སྨིན་གྲོལ་གླིང་དུ་སྐུ་གཤེགས་སོ། །
313



དར་མོ་སྨན་རམས་པ་བློ་བཟང་ཆོས་གྲགས།
དར་མོ་སྨན་་་་་
རམས་པ་བློ་བཟང་།
ཆོས་གྲགས་ཀྱི་་་་་་་
འཁྲུངས་ཡུལ་ནི་ལྷོ་་
ཁ་ཡར་ཀླུངས་ ཤར་་
ནུབ་མཐིལ་གསུམ་་་་
ལས། ཤར་གྱི་ཆ་་
ཤམ་པོ་གངས་ཀྱི་ཉེ་
ལོགས་གཉན་པ་་་་་་
སའི་གྲོང་ཁྱེར་དར་་
མོ་ཞེས་པར་རྒྱལ་མོ་
གཡུ་སྒྲ་སྙིང་པོའི་་་་
རིགས་སུ་ རབ་བྱུང་་
བཅུ་གཅིག་པའི་ས་
སྟག་(སྤྱི་ལོ་1638) ལོར་བལྟམས། ཡབ་ཡུམ་གྱི་མཚན་དང་རྣམ་ཐར་ཞིབ་
པ་མ་རྙེད། དང་པོའི་ཚེ་སྐྱིད་ཚལ་ཀླུ་སྦུག་གླིང་དུ་བཞུགས་ཤིང་། རྗེས་སུ་
འབྲས་སྤུངས་ཕོ་བྲང་ནུབ་མར་གསོ་རིག་འགྲོ་ཕན་གླིང་གི་ཐོ་བཙུན་གྱི་གྲས་སུ་
ཚུད་རྗེས་སྔ་ཕྱིར་ཉི་ ཐང་སྤྲུལ་སྐུ་བློ་བཟང་རྒྱ་མཚོ་དང༌། དྲང་སྲོང་བསྟན་
314



འཛིན་དར་རྒྱས་སོགས་སློབ་དཔོན་བཅུ་ཕྲག་ལྔ་ཙམ་གྱི་ཞབས་ལ་གཏུགས་ཤིང༌།
གསོ་དཔྱད་ལ་སྦྱང་བརྩོན་མཛད་པས་སྨན་རམས་པའི་མཚན་སྙན་ཐོབ། །
རྗེས་སུ་ལྷ་དབང་ལྕོག་གམ་ཤར་ཆེན་ལྕོག་ཏུ་སྨན་གྱི་སློབ་གྲྭའི་སློབ་དཔོན་
དང༌། རྒྱལ་བ་ལྔ་པ་ཆེན་པོའི་སྐུའི་བླ་སྨན་གནང༌། དྷུ་ཀུ་ལའི་གོས་བཟང་
དཀར་ཆག་ག་ པའི (ཤོག་གྲངས་ ༡༡)ནང་། གཙང་སྟོད་དར་མགོན་གྱི་་
ཐོས་རྒྱ་ཆེ་བ་ཞིག་བྱུང་བར་བསྟན་རྒྱུན་ལ་བསམས་ནས་དཔོན་ཚང་བྱང་ངོས་པ་
སྨན་རྒྱལ་ཚེ་དབང༌། དཔོན་ཚང་དཀྱིལ་སྤེ་བ། ཆོས་རྗེ་ན་བཟའ་གླིང་པ།
༧n
ལ། ཡན་ལག་བརྒྱུད་པའི་སྙིང་པོ་བསྡུས་པ་དང་། ཟིན་ཏིག་གཅེས་བསྡུས།
གསེར་བྲེ། བྱང་པ་རིགས་ལྡན་རྣམ་རྒྱལ་གྲགས་ བཟང་གིས་མཛད་པའི་་་་
བཤད་རྒྱུད་འགྲེལ་ཆེན་སོགས་ལུང་མན་ངག་དུ་མ་སྤེལ་དུ་བཅུག ཅེས་པ་
དང་། ཡང་དེ་གའི ( ཤོག་གྲངས་༢ ༤༢)ནང་། འཕགས་ཡུལ་གྱི་སྨན་པ་རྨ་
ན་ཧོ་ཞེས་པ་གསོ་རིག་གི་ཡན་ལག་དུ་མ་དང་། ཁྱད་པར་མིག་བཅོས་ལ་ཤིན་
ཏུ་མཁས་པ་ཞིག་གཡོར་པོ་ཕྱོགས་སུ་བྱུང་ཚུལ་ཐོས་པ་སྒེམ་བུ་ནས་ཀྱིས་དོ་དམ་
བྱས་ཏེ་འབྱོར་བྱུང་བར་དར་མོ་སྨན་རམས་པར་སློབ་ཏུ་བཅུག་པ་མང་པོའི་མིག་
ཕྱེ་བའི་འགྲོ་ཕན་འཕེལ་བར་གྱུར། ཞེས་འདུག་བས་དར་མོ་སྨན་རམས་པ་
མིག་འབྱེད་མཁས་པ་ཞིག་ཡིན་པར་ངེས། དེ་ལ་བརྟེན་ནས་ལྔ་པ་ཆེན་པོ་
དགུང་ལོ་ལྔ་བཅུ་ང་དགུ་བཞེས་དུས་སྤྱན་གཡོན་པ་མི་གསལ་བ་དང་། དེ་
ནས་རིམ་གྱིས་གཡས་ཀྱང་མི་གསལ་བས་མཐར་སྤྱན་གྱི་འགྲིབ་སྨིན་པར་དར་མོ་
སྨན་རམས་པས་གཤིག་བཅོས་གནང་བ་ལེགས་གྲུབ་བྱུང༌། །
ཡང་ཟ་ཧོར་གྱི་བནྡེ་ངག་དབང་བློ་བཟང་རྒྱ་མཚོའི་འདི་སྣང་འཁྲུལ་བའི་
རོལ་རྩེད་རྟོགས་བརྗོད་ཀྱི་ཚུལ་དུ་བརྗོད་པ་རཱུ་ཀུ་ལའི་གོས་བཟང་གླེགས་བམ་
གསུམ་པའི་ (ཤོག་གྲངས་ ༡༩༠༩) ནང་མེ་འབྲུག་ཟླ་8ཚེས་14རྒྱུས་དར་བ་
315



འཚོ་བྱེད་སྐལ་བཟང་སོགས། སློབ་མའི་ངོར་ངེད་རང་དང་། དར་མོ་སྨན་
རམས་པའི་གསོལ་འདེབས་བརྩམས་ཞེས་གསལ་བས་གཟིགས་བསྐྱངས་ཆེ་བར་
སྣང་། སྡེ་སྲིད་རིན་པོ་ཆེས་གསུངས་པར། དར་མོ་སྨན་རམས་པས་ཕན་
བདེ་ལེགས་བཤད་གླིང་འདུས་གྲྭ་དང༌། སྐུ་གམ་དུ་བཅར་བ་སོགས་དཀྱིལ་
འཁོར་རེ་གཉིས་ཀྱི་སྨིན་བྱེད་ཀྱང་བསྩལ་བས་སྐྱབས་མགོན་ཉིད་དང༌། ངོས་
ཅག་བཅས་པར་དམ་ཚིག་འབྲེལ་ཆེ་ཞིང་ཤིན་ཏུ་ཞིབ། རྗེ་བླ་མའི་གཟིགས་པ་
དང་རང་གིས་ཀྱང་སྦྱོགས་བསྐུར་གྱི་ཕན་ཆ་དུ་མ་བསྒྲུབས་ཤིང་། ལག་ལེན་གྱི་
རིམ་པ་སྟོད་ལུགས་ཤས་ཆེ་བའི་མན་ངག་སྣ་ཚོགས་ལག་ཏུ་བསྟར་བ་ཐུགས་རྗེའི་
འཇུག་པས་སྨན་བསོད་ཀྱང་ཆེ་བར་སྣང་ཞེས་དང༌། །
ཡང་གསུངས་དོན་སུམ་དར་གཉིས་ཀ་དང་རང་ལོ་སུམ་ཅུ་ཕན་བྲོ་ནད་ཁ་
ཡར་ཐེབས་པའི་དུས་དང་། དེའི་གོང་མཉམ་གཤིབས་བཅས་ཧ་ཅང་འདྲིས་
ཆེ་པས་ཞར་བྱུང་གི་ཐོག་ནས་ཞིབ་པར་བྱུང་བ། སྨན་ངོ་དང༌། གཞུང་གི་གོ་
བ་ལེན་ལུགས་རགས་ཙམ་དུ་མཐོང་ཞིང་། གཞན་པའི་ལྷ་རྗེའི་རིགས་རྣམས།
རྗེ་མི་ལའི་གངས་དཀར་ཏི་སིའི་དཔེ་ལྟར་སྙན་ གྲགས་ལས། དོན་སྨན་ངོ༌།
སྡོང་འགྲེམས་ལག་ལེན་དང་གཞུང་དོན་རྒྱས་བཤད་ཀྱི་ཆར་ལུགས་འདིར་་་་་
སྦྱངས་པའི་རྒན་པོའི་ཁུར་འཛིན་རྣམས་ཀྱང་ལྗགས་ཤིན་ཏུ་ཐུང༌། ཞེས་ལྷག་
བསམ་མམ་སུམ་དགའ་དང་། དར་མོ་བ་གཉིས་ལ་བསྟོད་བསྔགས། སྨན་
པ་གཞན་ལ་སུན་འབྱིན་མཛད། ཕྱི་རྒྱུད་བི་སྔོན་ (ཤོག་གྲངས་ ༢༤ ༢ན་༡)
ནང༌། སུམ་དར་རྣམ་གཉིས་ངེད་རང་ཡང་ཁམས་མ་བདེ་དུས་རྩ་བལྟ་དང་།
སྨན་སྦྱོར་ཞིང་ཕྱིས་སུ་མ་གཏོགས་མཉམ་གཤིབས་ཀྱིས་གསོ་རིག་སྐོར་གྱི་འཕྲོས་
གླེང་ཞར་ཞོར་དུ་ཞིབ་པ་ཞིག་ཡོད་པར་སྐྱབས་མགོན་དམ་པའི་ཐུགས་རྗེ་ཞུགས་
པས་ གཉིས་ ཀ་ སྨན་ བསོད་ དང་ བཅས་ སྨན་བླ་ གཉིས་ པ་ ལྟ་བུ་ ཡིན་འདུག
ཅེས་གདེང་འཇོག་ཅི་ཆེའི་ཁར་མན་ངག་ལྷན་ཐབས་མཇུག་ཏུ་དར་མོ་སྨན་་
རམས་པ་སོགས་ལྷ་རྗེ་རྒྱུག་ཆེ་བ་རྣམས་ལ་མྱོང་བའི་དྲི་བ་ཞིབ་བརྟག་མཛད་པ་
316



རྣམས་འཁོད་འདུག་པས་ཐུགས་སྣང་དཀར་བ་གཞིར་བཅས། །
བརྩམས་ཆོས་ནི་ཕྱི་རྒྱུད་ཆུ་མདོ་མན་གྱི་འགྲེལ་པ་དཀའ་གནད་རྡོ་རྗེའི་
མདུད་འགྲོལ་རྣམ་གླིང་པཎ་ཆེན་དང་ཟུང་འབྲེལ་གྱིས་མཛད་པ། མན་རྒྱུད་
འགྲེལ་པ་ལེགས་བཤད་གསེར་རྒྱུན། བཤད་རྒྱུད་སྡོང་འགྲེམས་ལེགས་བཤད་
གསེར་གྱི་ཐུར་མ། དེ་ལས་རྒྱས་པ་བཤད་རྒྱུད་ཀྱི་སྡོང་འགྲེམས་དང་རྩ་ཚིག་
ཟུང་འབྲེལ་ཅན། རྣམ་བཀྲ་གསེར་གྱི་གན་མཛོད། མན་ངག་བཀའ་རྒྱ་མ།
བཅུད་ལེན་འཆི་གསོས་བདུད་རྩིའི་ཉིང་ཁུ་འདོད་ལྡན་དགའ་བསྐྱེད་མཐོང་བ་
འཛུམ་ཤོར་ནོར་བུའི་བང་མཛོད། རིན་ཆེན་གྲང་སྦྱོར་གྱི་གསལ་བྱེད་འཆི་
མེད་བདུད་རྩིའི་ཉིང་ཁུ། ལྷན་ཐབས་ཀྱི་གསང་སྨན་ངོས་འཛིན། མན་རྒྱུད་
ཀྱི་དཀའ་འཕྲང་མུན་སེལ་སྒྲོན་མེ། བཤད་རྒྱུད་རྐྱང་སེལ་གྱི་འགྲེལ་པ་མེས་
པོའི་དགོངས་རྒྱན་སོགས་སྨན་དཔེ་ཕུལ་བྱུང་མང་དག་མཆིས། ལྷག་པར་
གོང་གསལ་རྣམ་བཀྲ་གན་མཛོད་ཀྱི་ནང་དུ། བཤད་རྒྱུད་ལེའུ་བཞི་པ་ལུས་ཀྱི་
གནས་ལུགས་སྐབས། རུས་པའི་དུམ་བུ་སུམ་བརྒྱ་དྲུག་ཅུའི་སྐོར་ལ་དཔྱད་པ་
གནང་ཆེད་ཀླུ་སྦུག་གླིང་ཁའི་ནང་ཕོ་མོ་བཞིའི་ཕུང་པོར་གཤེག་ལས་མཛད་དེ་
རུས་པ་རེ་རེ་བཞིན་གཏན་ལ་ཕབ་པ་སོགས་གསོ་དཔྱད་ལ་སྐུ་དྲིན་ཆེ། །
མེ་གླང(སྤྱི་ལོ་1697) ལོའི་ཟླ་5ཚེས་25ཉིན་སྡེ་སྲིད་སངས་རྒྱས་རྒྱ་མཚོ་
སླར་ཡང་ལྕགས་རི་རིག་བྱེད་གླིང་དུ་ཕེབས་ནས་འདུས་ཚོགས་སུ་རྩ་རྒྱུད་ཀྱི་
ལྗགས་ལུང་གནང་ཞིང་། དེའི་སྐབས་སུ་དར་མོ་སྨན་རམས་པ་སློབ་འཁོར་
བཅས་མང་པོ་ཡོད། དེ་ཉིན་ཆར་ཟིམ་བུ་བབས་ཤིང་འཇའ་གུར་ཕུབ་པ་
སོགས་བྱུང་ཚུལ་རྒྱལ་བ་ཚངས་དབྱངས་རྒྱ་མཚོའི་ཐུན་མོང་ཕྱིའི་རྣམ་པར་ཐར་
པ་དུ་ཀཱུ་ལའི་འཕྲོ་མཐུད་རབ་གསལ་གསེར་གྱི་སྙེ་མ་གླེགས་བམ་དང་པོའི ( ཤོག་
གྲངས་ ༡༦༣ན་ ༡)ནང་གསལ་པ་དང༌། ཡང་དེའི (ཤོག་གྲངས་ ༡༧༨བ་
༢) ནང་། ཡོངས་རྫོགས་བསྟན་པའི་མངའ་བདག་ པཎ་ཆེན་ཐམས་ཅད་
མཁྱེན་པ་བློ་བཟང་ཡེ་ཤེས་ཀྱིས་མཁན་སློབ་སྦྲགས་མ། སྡོམ་བརྩོན་རིག་པ་
317



འཛིན་པ་འཇམ་དབྱངས་གྲགས་པས་གྲིབ་ཚོད་ལས་གྲལ་ཁ་སྐོང་ཆོས་རྗེ་མཁའ་
རེག་པ་ཟིལ་གནོན་རྡོ་རྗེ། དར་མོ་བ་བློ་བཟང་ཆོས་གྲགས། སྔགས་པ་སློབ་
དཔོན་འཇམ་དབྱངས་ཆོས་འཕེལ་རྣམས་ཀྱི་དབུས་སུ་ཚངས་དབྱངས་ཀྱིས་རབ་
བྱུང་གི་སྡོམ་པ་ཡང་དག་པར་བཞེས་ཏེ། མཚན་ལ་ཐམས་ཅད་མཁྱེན་པ་བློ་
བཟང་རིན་ཆེན་ཚངས་དབྱངས་རྒྱ་མཚོ་གསོལ་ཞེས་གསལ་བས་སྐབས་དེ་དུས་
ཀྱང་སྡེ་སྲིད་རིན་པོ་ཆེས་སྔར་བཞིན་དར་མོ་སྨན་རམས་པར་མཐོང་ཆེན་གནང་
བར་མ་ཟད། སྐབས་རེ་དྲུང་འཚོ་དར་མོ་བ་ཞེས་པའི་མཚན་ཡང་གསལ་བ་སྐུ་
འཁོར་གཙོ་བོའི་གྲས་སུ་ཡོད་པར་ངེས་སོ། ། །
མཐའ་མར་དར་མོ་སྨན་རམས་པ་སྐུ་ཚེ་ཇི་ཙམ་བཞུགས་པ་ཡིག་ཆ་མ་རྙེད་
ཀྱང་གོང་གསལ་བཅུད་ལེན་འཆི་གསོས་བདུད་རྩིའི་ཉིང་ཁུ་འདོད་ལྡན་དགའ་
སྐྱེད་མཐོང་བ་འཛུམ་ཤོར་ནོར་བུའི་བང་མཛོད་ཅེས་པའི་མཇུག་བྱང་ལྟར་་་་
དགུང་ལོ་དོན་གསུམ་ལ་ཕེབས་ཞེས་འཁོད་པས་ཕལ་ཆེར་དགུང་ལོ་མཐོ་པོ་་
བཞུགས་པ་འདྲ། འོན་ཀྱང་རྒྱལ་བ་ཚངས་དབྱངས་རྒྱ་མཚོ་ཁྲི་ཕེབས་མཛད་
རྗེས་སྐབས་དེའི་ཟིར་སྦུན་གྱིས་དར་མོ་སྨན་རམས་པ་དང་། མི་དབང་སངས་
རྒྱས་རྒྱ་མཚོ་རྣམ་གཉིས་དབར་དམ་ཚིག་ཉམས་ཆག་བྱུང་ཚུལ་ཐད་སྨིན་གླིང་
ངག་དབང་སངས་རྒྱས་དཔལ་བཟང་གིས་བརྩམས་པའི་མན་ངག་ཡོན་ཏན་
རྒྱུད་ཀྱི་གཅེས་བསྡུས་ཀྱི་ཟུར་རྒྱན་ཕྱི་མ་ལྡེ་མིག་སྦས་དོན་ཀུན་གསལ་ཞེས་པའི་
མཇུག་ཏུ། སྙིགས་དུས་ནད་ཀུན་གསོ་བྱེད་སྨན་གྱི་ཚོགས། །ལ་ལ(དར་མོ་
སྨན་རམས་པ་སོགས) འུར་རྒྱང་ཆེན་པོའི་རྗེས་འབྲངས་པས། །རྒྱུད་ཆེན་ཚིག་
ལ་ཞེན་ཏེ་ལག་ལེན་རྡུགས། །སྨན་དཔྱད་ཚད་ལས་འདས་པས་ནད་པ(ཆེ་དགུ་
འགའ)བཀུམས། །ཞེས་དང་། ཡང་འཁོད་པར། སྦྱངས་སྟོབས་བརྩོན་
འགྲུས་ཆུང་ལ་སློབ་ཡོན་ལྷག་པར་ཞན། །རང་སྐྱོན (དར་མོ་བ་སོགས) རི་ཙམ་
མི་མཐོང་གཞན་སྐྱོན་ཆུང་དུའང (སྡེ་སྲིད་རིན་བོ་ཆེའི) སློང་། །བསྟན་པའི་
ནད་ངོ་མི་ཤེས་མ་བསྟན་མངོན་ཤེས་འཆད། །རི་རབ་རྫུན་བརྟེན་སྨན་ཆུང་
318



འདི་རྣམས་སྙིང་རེ་རྗེ། །གསུངས་པ་ཇི་བཞིན་ཐོག་ཏུ་འཁེལ་དུས་སུ། །འདུག་
ཕྱིར་འགྲོ་ལ་ཕན་པའི་ལྷག་བསམ་གྱིས། །ངག་དབང་སངས་རྒྱས་དཔལ་བཟང་
ཞེས་བྱ་བས། ། མི་རྗེ་དེ་ཡི་གསུང་གི་བདུད་རྩིའི་རྒྱུན། ། སྦས་པའི་དོན་ཀུན་
གསལ་བྱེད་འདི་བཀོད་པས། །འགྲོ་བའི་ནད་རྣམས་ ཐམས་ཅད་སེལ་གྱུར་་་
ཅིག །ཅེས་ པར་ གཞིགས་ ན་ འགལ་ བ་ ཡོད་ ཚུལ་ ཧ་ ཅང་ གསལ་ བ་ དང་།
སྔོན་ཆད་ཤོད་སྲོལ་ལ་དར་མོ་སྨན་རམས་པ་སོག་ཡུལ་དུ་ཕེབས་དགོས་བྱུང་བ་
དང༌། འགའ་རེས་བཀྲ་ཤིས་འཁྱིལ་དུ་འཇམ་དབྱངས་བཞད་པ་དང་ལྷན་དུ་
ཕེབས་པ་སོགས་ཀྱི་ཟེར་སྒྲོས་འདུག་རུང་ཡིག་ཆ་ཁུངས་ལྡན་མིག་གིས་མ་མཐོང་།
དངོས་སློབ་ནང་གི་དྲག་གྲས་སྨན་རམས་པ་བློ་གྲོས་ཆོས་འཕེལ་ཞེས་པ་དེས«བློ་
གསལ་ངག་གི་འདོད་འཇོ་འབེལ་གཏམ་འོད་དཀར་ཕྲེང་རྒྱུན»ཞེས་པ་མཛད་
པ་དང་། ད་དུང་གཡུ་ཐོག་གསར་རྙིང་རྣམ་ཐར་པར་བརྐོས་གནང་སྐབས་མ་
ཡིག་འབྲི་མཁན་ལ་ར་བ་བློ་བཟང་དོན་ལྡན་དང་། མེར་མོ་བ་བློ་གྲོས་འཕེལ་
སོགས་ཡོད། ཞར་བྱུང་དར་མོ་སྨན་རམས་པའི་མཚན་ལ་ར་སྒྲེང་མཁན་པོ་
ཞེས་ཀྱང་ཞུ་ཞེས་ཡོད་པས་དེའི་སྐོར་ཡིག་ཆ་མ་མཐོང་ཞིང་མཁྱེན་ལྡན་ཚོས་སླད་
ཕྱིན་ཁ་གསབ་གནང་བར་ཞུ། །
319



རྣམ་གླིང་པཎ་ཆེན་དཀོན་ཅོག་ཆོས་གྲགས།
རྣམ་གླིང་པཎ་ཆེན་དཀོན་ཅོག་ཆོས་གྲགས་ནི། རབ་བྱུང་བཅུ་གཅིག་
པའི་མེ་ཁྱི (སྤྱི་ལོ་1646)ལོར་འཁྲུངས། ཕྱི་རྒྱུད་མེས་པོའི་ཞལ་ལུང་མཇུག
( ཤོག་གྲངས་༢ ༢ ༠ན་༡) ནང་རྣམ་སྲས་གླིང་པ་བྱ་རིགས། པཎ་ཆེན་དཀོན་
ཅོག་ཆོས་གྲགས་ཞེས་འདུག་པས་འཁྲུངས་ཡུལ་ལྷོ་ཁ་རྣམ་སྲས་གླིང་ཡིན་ནམ་
སྙམ། རྣམ་ཐར་དང་མཛད་འཕྲིན་སྐོར་གྱི་ཡིག་ཆ་མ་རྙེད། འོན་ཀྱང་རྣམ་
གླིང་པཎ་ཆེན་དཀོན་ཅོག་ཆོས་གྲགས་རྒྱལ་དབང་ལྔ་པ་ཞལ་བཞུགས་སྐབས་སུ་
ཧ་ཅང་མཐོང་ཆེན་གནང་ཡུལ་གྱི་མཁས་དབང་གྲས་ཤིག་ཡིན། །
རབ་བྱུང་བཅུ་གཅིག་པའི་ས་ལུག(སྤྱི་ལོ་1679ལོར)པར་དུ་བསྐྲུན་པའི་
ཕྱི་རྒྱུད་མེས་པོའི་ཞལ་ལུང་ཆུ་མདོ་མན་གྱི་འགྲེལ་པ་རྣམ་གླིང་པཎ་ཆེན་དང་།
དར་མོ་བས་གསོལ་བ་བཏབ་པ་ལྟར། རྒྱལ་བ་ལྔ་པས་མཐུན་རྐྱེན་རྒྱབ་སྐྱོར་
མཛད་དེ་པར་བསྐྲུན་མཛད་པ་དང་། ཕྱི་རྒྱུད་མེས་པོའི་ཞལ་ལུང་མཇུག་བྱང་
ལྟར་བྱས་ན་རྣམ་གླིང་པཎ་ཆེན་གྱིས་ཞུས་དག་ཚད་ལྡན་གནང་བའི་སྐོར་ལས།
དར་མོ་བ་དང་མཉམ་དུ་རྩོམ་འབྲི་གནང་བ་མི་གསལ། དེའི་སྐོར་རྒྱལ་དབང་
ལྔ་པ་ཆེན་པོས་ཕྱི་རྒྱུད་མེས་པོའི་ཞལ་ལུང་མཇུག་བྱང་གི་སྐབས་སུ། རྩ་བཤད་
རྩ་མདོའི་དགོངས་འགྲེལ་དངུལ་དཀར་གྱི། །མེ་ལོང་ལྟར་གསལ་མེས་པོའི་ཞལ་
ལུང་འཕྲོས། །ཆུ་མདོ་མན་འགྲེལ་བདུད་རྩི་དར་མོ་བ། །བློ་བཟང་ཆོས་གྲགས་
རིག་རྩལ་མཚོ་ལས་ཐོན། ། སྣང་ལ་མ་ངེས་འཁྲུལ་ཕྲའི་རྙོག་མ་རྣམས། ། རྣམ་
གླིང་པཎ་ཆེན་ཀེ་ཏ་ཀས་བསྒྲུངས་པའི། །ཉལ་འགྲོའི་འཆི་གསོས་དྲང་སྲོང་ཨཱ་
320



io
ir
CHU
གyས། ། ལེགས་བསྒྱུར་ནད་སེལ་ཡན་ལག་བརྒྱད་ལྡན་ཆུ། །ཞེས་དར་མོ་སྨན་
རམས་པས་ལྗགས་རྩོམ་གནང་བ་དང༌། རྣམ་གླིང་པཎ་ཆེན་གྱིས་ཞུས་དག་
མཛད་པར་བསྔགས་བརྗོད་གནང་འདུག །
ཡང་སྡེ་སྲིད་ སངས་རྒྱས་རྒྱ་མཚོས་མཛད་པའི་ཁོག་འབུགས་དྲང་སྲོང་
དགྱེས་པའི་དགའ་སྟོན་ (ཤོག་གྲངས་ ༡༨༦བ་ ༣)ལས་རྣམ་གླིང་པཎ་ཆེན་་
དང་། དར་མོ་བ་ཟུང་དུ་འཇུག་པས་མེས་པོའི་ཞལ་ལུང་གི་འཕྲོ་ཕྱི་རྒྱུད་ཆུ་
མདོ་མན་གྱི་འགྲེལ་པ་རྡོ་རྗེ་མདུད་འགྲོལ་ཞེས་འདུག་པས་རྣམ་གླིང་པཎ་ཆེན་
དང་དར་མོ་བ་རྣམ་གཉིས་ཀྱིས་མཉམ་དུ་བརྩམས་པ་ལྟ་བུར་གསུངས། གོང་
གསལ་ཕྱི་རྒྱུད་ཆུ་མདོ་མན་གྱི་འགྲེལ་པ་རྡོ་རྗེ་མདུད་འགྲོལ་རྣམ་གླིང་པཎ་ཆེན་
དང་། དར་མོ་བ་ཟུང་སྦྲེལ་གྱིས་བརྩམས་ནའང་འདྲ། རྣམ་གླིང་པཎ་ཆེན་
གྱིས་ཞུས་དག་རྐྱང་པ་གཏོང་གནང་མཛད་པ་ཇི་ལྟར་ཡང་དོན་དུ་རྣམ་གླིང་པཎ་
ཆེན་དཀོན་ཅོག་ཆོས་གྲགས་ནི་བཅུ་ཕྲག་རིག་པའི་གནས་སྤྱི་དང༌། ཁྱད་པར་
རྗེས་འཛིན་རིག་པར་མཁས་པའི་ཕུལ་དུ་ཕྱིན་པ་གདོན་མི་ཟ་སྟེ། དཔེར་ན་ཕྱི་
རྒྱུད་མེས་པོའི་ཞལ་ལུང་རྡོ་རྗེ་མདུད་འགྲོལ་གྱི་དབུ་ཤོག་གཉིས་པར། སྔོན་
མེད་གསོ་རིག་ལེགས་བཤད་གནད། །སྟོན་མཛད་པཎ་ཆེན་གོ་དྷ་ལ། ཞེས་པ་
རྣམ་གླིང་པཎ་ཆེན་དཀོན་ཅོག་ཆོས་གྲགས་ཀྱིས་སྔོན་ཆད་གངས་ཅན་ལྗོངས་
འདིར་མ་དར་བའི་གསོ་བ་རིག་པའི་ལེགས་བཤད་ཀྱི་གནད་རྣམས་སྟོན་པར་
མཛད་པར་བརྟེན་བསྔགས་བརྗོད་འདི་ལྟ་བུ་གནང་བ་ནི། ཁོང་གི་མཛད་
རྗེས་བཟང་པོར་གདེང་འཇོག་དང་དྲན་གསོ་མཛད་པ་ཁོ་ནར་ངེས། །
གཞན་ཡང་ལྷུན་སྡིངས་རྣམ་རྒྱལ་རྡོ་རྗེ་ལྷ་སར་ཕེབས་རྗེས་སྡེ་སྲིད་རིན་པོ་
ཆེ་སྐུ་ངོ་མས་ཁེངས་པ་གཅོག་པ་དང་། འཇུར་བཀག་གི་དྲི་བ་མང་པོ་གནང་
བའི་ཁར་རྣམ་གླིང་པཎ་ཆེན་ཆེད་མངགས་པོ་ཏཱ་ལའི་ཁྱམས་སྟེང་དུ་རྣམ་རྒྱལ་རྡོ་
རྗེ་དང་དྲི་མལ་ཁ་ཡར་བགྱིད་བཅུག་པ་ཞེས་གསལ་བས། རྒྱལ་དབང་ལྔ་པ་
ཆེན་པོ་དང༌། མི་རྗེ་སངས་རྒྱས་རྒྱ་མཚོ་གཉིས་ཀས་ཐུགས་གཙིགས་ཧ་ཅང་
321
in
HO



ཆེན་པོ་ཡོད་པ་དོན་གྱིས་གྲུབ། །
མཐར་རྣམ་གླིང་པཎ་ཆེན་དཀོན་ཅོག་ཆོས་གྲགས་སྤྱི་ལོ་1718ལོར་ཇུན་
གར་དམག་གིས་བཀྲོངས། མཛད་འཕྲིན་ཇི་རྒྱས་ཡིག་ཆ་མ་མཐོང་བས་དོན་
གཉེར་ཅན་ཚོས་རྣམ་ཐར་ཡིག་ཆ་བཙལ་རྙེད་བྱུང་ཚེ་ཁ་སྐོང་གནང་བར་ཞུ། །
322



སྡེ་སྲིད་སངས་རྒྱས་རྒྱ་མཚོ།
སྡེ་སྲིད་སངས་རྒྱས་རྒྱ་མཚོ་(སྐུ་ཡར་དེབ་མདུན་དུ་གསོལ་ཡོད་）ཞེས་པ་
ནི་རབ་བྱུང་བཅུ་གཅིག་པའི་ཆུ་སྦྲུལ(སྤྱི་ལོ་1653) ལོའི་བོད་ཟླ་བདུན་པར་
ཡབ་ཨ་སུག་དང་། ཡུམ་བུ་ཁྲིད་རྒྱལ་མོ་གཉིས་ལ་ཉང་ཏིང་འཛིན་བཟང་པོའི་
བྲན་དུ་གྱུར་པའི་ཡུལ། གྲོང་སྡེའི་སྟོད་སྨད་གཉིས་ཀྱི་ཕྱི་མའི་ཆར། མར་པ་
ལོ་ཙཱའི་བུ་ཆེན་བཞིའི་ནང་ཚན་མཚུར་སྟོན་དབང་གི་རྒྱལ་པོའི་རུས་ལས་ཆད་པ་
ཡིན་ཞེས་དཔྱ་ཁྲལ་གྱིས་འཚོ་བའི་རིགས་སུ་འཁྲུངས། །
དགུང་ལོ་བརྒྱད་པའི་ཐོག་རྒྱལ་དབང་ལྔ་པའི་ཞལ་མཇལ་གསུང་ཐོས་ཀྱི་
སྐལ་བཟང་ལོངས་སུ་སྤྱོད་པ་དང་། སྐུ་ན་སོན་རྗེས་སྐྱབས་གསུམ་འཛིན་པའི་
དགེ་བསྙེན་གྱི་སྡོམ་པ་བསྩལ་བར་མ་ཟད་སྐུའི་ཞབས་རིམ་ལ་ཡུན་རིང་དུ་་་
བཞུགས། སྔ་ཕྱིར་མཁས་དབང་དཔལ་ལྡན་ཕུན་ཚོགས་ལས་མིང་ཚིག་བརྗོད་
གཞི་ ཡི་ གེ་ དང༌། འདར་ པ་ ལོ་ཙཱ་ བ་ ལས་ སྐར་རྩིས་ དང༌། སྒྲ་ རིག་ པ།
སུམ་རྟགས། ལུ་འགོ་ཟླ་མཁྱེན་ངག་གི་དབང་པོ་ལས། དཔལ་དབྱངས་
འཆར་བའི་རྒྱུད་ཀྱི་འགྲེལ་པ་གསུམ་པོའི་ནང་གསལ་རྣམས་གསན། སྨན་
དཔྱད་སྐོར་འཚོ་བྱེད་གཞོན་ནུ་དངོས་དང་མཚུངས་པ་ལྷུན་སྡིངས་རྣམ་རྒྱལ་རྡོ་
རྗེའི་དྲུང་ནས་གསན་ཏེ་སྡོང་འགྲེམས་དང༌། ཡུལ་ཐིག་སོགས་གཞུང་དོན་རེ་
གཉིས་མ་གཏོགས་ཕལ་ཆེར་གྱི་གོ་དོན་ཁྲོལ་ཞེས་གསུངས། །
སྡེ་སྲིད་དགུང་ལོ་བཅོ་བརྒྱད་སྐོར་ནས་གྲ་ཐང་སོར་བཞག་གི་རྒྱུད་བཞི་
ནས་རྒྱུད་ཆུང་གསུམ་བློ་འཛིན་གནང་ཞིང་། དགུང་ལོ་ཉི་ཤུ་རྩ་བདུན་ལ་རྒྱལ་
323



བ་ལྔ་པས་སྲིད་ཀྱི་དབང་བསྐུར་ཏེ་སྡེ་སྲིད་ཀྱི་འགན་དབང་བཞེས། དགུང་ལོ་
སུམ་ཅུ་སོ་ལྔ་ས་འབྲུག (སྤྱི་ལོ་1688) ལོ་ལ་སྨན་བླའི་དགོངས་རྒྱན་རྒྱུད་བཞིའི་
གསལ་བྱེད་བཻ་ཌཱུརྱ་སྔོན་པོའི་མ་ལླི་ཀ་ཞེས་པ་དབུ་བཙུགས་ནས་ཕྱི་ལོ་ས་སྤྲུལ
(སྤྱི་ལོ་1689)ལོ་སྡེ་སྲིད་དགུང་ལོ་སོ་དྲུག་ལ་ཕེབས་དུས་ལེགས་པར་གྲུབ་སྟེ་
དཔེ་ཤོག་མདའ་ཚད་མ་སྟོང་དང་ཉིས་བརྒྱ་སྐོར་ཡོད་པའི་གཞུང་འགྲེལ་གསར་
རྩོམ་དང་འབྲེལ་ཕྱོགས་ཀྱི་འཚོ་བྱེད་རྣམ་ལ་ད་ལམ་འདིས་མཁས་པའི་དབང་པོ་
རྣམས་ལ་འགྲོ་ཕྱོགས་ཙམ་གྱི་སྒོ་ཕྱེ་བ་ཡིན་པ་མ་རྟོགས་པ་དང༌། ལོག་པར་
སོང་བ། ལྷག་ལུས་སོགས་སུ་གྱུར་པ་རྣམས་བཟོད་པར་བཞེས་དགོས་ཤིང༌།
འོན་ཀྱང་མཁས་པའི་ཚོགས་ཀྱིས་དཔྱད་པར་ས་བོན་ནམ་དྲན་གསོ་ལྟ་བུ་ཡིན།
ཞེས་ཤིན་ཏུ་ཁེངས་སྐྱུང་མཛད། །
དེ་རྗེས་རབ་བྱུང་བཅུ་གཉིས་པའི་ཤིང་ཁྱི (སྤྱི་ལོ་1694)ལོ་ལ་གྲ་ཐང་
རྒྱུད་བཞིར་ཚིག་ཆད་པ་དང༌། བརྡ་རྙིང་གོ་དཀའ་བའི་རིགས་རྣམས་ལ་རྒྱུད་
བཞི་དཔེ་རྙིང་དང་གོ་བསྡུར་དང་ཐུགས་དཔྱད་ མཛད་དེ། དཔེར་ན་་་་་་
བསྡོམས་ཚིག་ཏུ་བཤད་པ་ནང་གསེས་མ་ཚང་རིགས་དང༌། ནད་རྟགས་་་
བཤད་པར་བཅོས་ཆད་པ། ས་བཅད་འཁྲུགས་པ། ལ་ལ་དག་འབྲུ་ནོར་གྱི་
རྣམ་ པ་ སོགས་ཡོད་པར་འོལ་སྤྱི་རྟོག་ བཟོ་མིན་པར་དུས་ཀྱི་འཁོར་ལོ་དང་།
རྡོ་རྗེ་མཁའ་འགྲོ། མཁའ་འགྲོ་རྒྱ་མཚོ་སོགས་རྒྱུད་སྡེ། གསེར་འོད་དམ་པ་
དང་དཀོན་བརྩེགས་སོགས་མདོ་སྡེ། ལུང་གཞི་དང་ཕྲན་ཚོགས་སོགས་འདུལ་
བ། གདགས་པ་དང་མཛོད་འགྲེལ་སོགས་མངོན་པ། ཡན་ལག་བརྒྱད་པའི་
སྙིང་པོ་བསྡུས་པ་དང་དེའི་རང་འགྲེལ་ཟླ་ཟེར། སྦྱོར་བ་བརྒྱ་པ། གཅེས་
གྲུབ། འཚོ་བའི་མདོ། དངུལ་ཆུ་གྲུབ་པ་སོགས་རྒྱ་གར་ནས་འགྱུར་རིགས།
སྨན་དཔྱད་ཟླ་བའི་རྒྱལ་པོ་སོགས་རྒྱ་ནག་ནས་འགྱུར་རིགས། འཁོར་ལོ་རྒྱལ་
པོའི་བེ་བུམ་གྱིས་དབུས་ཞང་ཞུང་ནས་འགྱུར་བ། བདུད་རྩི་བམ་པོ་བདུན་པ་
དང༌། བདུད་རྩི་མཆོག་གི་གཞུང་ལུགས། བདུད་རྩི་བུམ་པ། ཡང་གསལ་
324



2
ཤེལ་བུམ་སོགས་སྔ་འགྱུར་རྡོ་རྗེ་ཐེག་པ་བཀའ་གཏེར་གྱི་རིགས་བི་བྱིའི་པུ་ཏི་ཁ་
སེར་དང༌། སྒྲོན་གསལ་ གདམས་ པ་ སུམ་ཅུ། བདུད་རྩི་སྙིང་པོ་ཆེ་ཆུང།
རྫོང་འཕྲང་འཕྲུལ་གྱི་ལྡེ་མིག། ཡན་ལག་བཞི་པ། ཆ་ལག་བཅོ་བརྒྱད་་་་
བཅས་བོད་དུ་སྔ་རབས་བྱུང་བའི་གཞུང་ལུགས་རྩ་བཤད་ཕྱི་གསུམ་ལ་འགྲེལ་
པའི་རིགས་ཤིན་ཏུ་མང་བ་དང་ཡང་བསྟུན། མན་རྒྱུད་གཡུ་ཐོག་པའི་གསེར་
མཆན། དེ་ལ་ཡང་ཟོང་མཆན་སྨར་མཆན་གཉིས། བུ་དོན་མ། ཕྱག་དྲེག་
མ། ཟུར་མཁར་རྙིང་མའི་རྒྱུད་བཞི་སྒམ་ནང་མ། བྱང་ལུགས་མཁས་པས་
མཛད་པའི་དགོས་འདོད་ཀུན་འབྱུང་སོགས་དང་། གཞན་ཡང་རྫོང་དགུའི་
རྒྱུད་བཞི་པར་མ་དང་། སྒམ་པོའི་པར་མ། རྟག་བརྟན་པར་མ། བོ་དོང་
པར་མ་སོགས་དང༌། དེ་མིན་ལྕགས་སྨྱུག་གིས་བྲིས་པའི་ཡིག་རྙིང་ལེ་ཚན་དང་
བསྟུན་པ་སོགས་གངས་ཅན་གྱི་ལྗོངས་སུ་གྲགས་སོ་ཅོག་གི་སྨན་གཞུང་ཕལ་ཆེར་
ལ་སླ་ ཐབས་མ་ཡིན་ པར་ཞིབ་ཏུ་ཐུགས་དཔྱད་མཛད་ཅིང་། ལུང་རིགས་་
ཁུངས་ཐུབ་ཀྱི་སྒོ་ནས་གཏན་ལ་ཕབ་སྟེ། རྒྱུད་བཞི་པར་དུ་བརྐོས་ནས་འཛད་
མེད་ཀྱི་ཆོས་སྦྱིན་སྒོ་འཕར་ཡངས་པོར་ཕྱེ་བར་མཛད། །
དེ་དང་ཕྱོགས་མཚུངས་བི་སྔོན་གྱི་དོན་མ་ལུས་པ་ལག་མཐིལ་དུ་སྐྱུ་རུ་ར་
བཞག་པ་བཞིན་མཁས་པ་ནས་བྱིས་པའི་བར་གྱིས་བདེ་བླག་ཏུ་རྟོགས་པར་་
གཏན་ལ་ཕབ་པའི་སྔོན་མེད་ཀྱི་སྨན་ཐང་བྲིས་ཆ་སྔོན་དུ་ལྔ་བཅུ་དང་རྗེས་སོར་
བདུན་ཅུ་དོན་དགུ་གསར་དུ་བཞེངས། བོད་ རབ་བྱུང་བཅུ་གཉིས་ པའི་་་་
ལྕགས་རྟ (སྤྱི་ལོ་1692) སྡེ་སྲིད་དགུང་ལོ་སོ་བརྒྱད་ལ་ལག་ལེན་གྱི་རིམ་པ་ལ་
ཤིན་ཏུ་མཁོ་ཞིང་མན་ངག་ཆིག་བརྒྱུད་ནུས་པ་ཉམས་ཀྱིས་དོགས་པ་རྣམས་མ་
གཏོགས་གསལ་བར་སྟོན་པ་མན་རྒྱུད་ཀྱི་ལྷན་ཐབས་ཟུག་རྔུའི་ཚ་གདུང་སེལ་
བའི་ཀཧྥུ་ར་དུས་མིན་འཆི་ཞགས་གཅོད་པའི་རལ་གྲི་ཞེས་པ་དང༌། གནང་
རིགས་རྗེས་སྦྱངས་ཀྱི་སྨན་པ་ལྷུན་སྡིངས་རྣམ་རྒྱལ་རྡོ་རྗེས་རྐྱང་སེལ་སྐོར་འཚོ་
བྱེད་སྤྱི་ལ་དྲི་བ་ཞིག་ལྷ་སའི་རྡོ་རིང་ལ་སྦྱར་བར། བྱིས་པའི་ཚིག་ངན་ལྟ་བུའི་
325



ཅལ་སྒྲོག་ལས་དངོས་ལན་ཐེབས་པ་མ་བྱུང་བར་དྲིས་ལན་ནམ་གསལ་བྱེད་དྲང་
ཐིག་སྲིད་སྒྲུབ་ཀྱི་མདའ་ཞེས་བྱ་བ་དང་། སྨིན་གྲོལ་གླིང་ནས་ཚེ་རིག་འཛིན་
པ་ངག་དཔལ་གྱིས་བཻཌཱུརྱ་སྔོན་པོར་དོགས་གནས་ཀྱི་རྒྱུ་མཚན་བྱུང་བའི་ལན།
བོད་མཁས་པ་མི་ཕམ་དགེ་ལེགས་རྣམ་རྒྱལ་གྱི་སྨན་རྩིས་གཉིས་ཀྱི་ནོར་འཁྲུལ་ལ་
དགག་པ་གནང་བ་སོགས་དང་། དེ་མིན་རྩིས་ཀྱི་བསྟན་བཅོས་བཻཌཱུརྱ་དཀར་
པོ་དང་། དྲིས་ལན་གཡའ་སེལ། སྨན་གྱི་ཁོག་འབུགས་དྲང་སྲོང་དགྱེས་
པའི་དགའ་སྟོན་ལ་སོགས་པ་མདོར་ན། སྒྲ་ཚད། བཟོ་གསོ། ནང་རིག་
པ་སྟེ་རིག་གནས་ཆེ་བ་ལྔའི་གསུང་རྩོམ་པོད་ཚད་ཉི་ཤུར་ལོངས་པ་རྒྱལ་སྲིད་
འཛིན་སྐྱོང་གི་ཞོར་དུ་སྐུ་ངལ་ཁྱད་བསད་ཀྱིས་ལྗགས་རྩོམ་མཛད། །
ལྔ་པ་ཆེན་པོས་སྔ་སོར་འབྲས་སྤུངས་ཕོ་བྲང་ནུབ་མར་གསོ་རིག་འགྲོ་ཕན་
གླིང་ཞེས་པ་འཛུགས་པ་གནང་ཡང་ ཐོར་ཞིག་གིས་ལམ་དུ་མ་རྒྱུགས་པའི་་་་་
དགོངས་པ་སྐོང་སླད་རིག་གནས་ཆེ་ཆུང་གི་གྲྭ་ཚང་ལྕགས་རི་བཻཌཱུརྱ་འགྲོ་ཕན་ལྟ་
ན་ངོ་མཚར་རིག་བྱེད་གླིང་ཞེས་པ་གསར་འཛུགས་གནང་། དང་ཐོག་དགེ་
རྒན་ཐེ་བས་སུམ་ཅུ་སྐོར་དང༌། དེ་རྗེས་ཇེ་རྒྱས་ཀྱིས་གྲྭ་པ་བདུན་ཅུར་ལོངས་
པ་རྣམས་ཀྱིས་སྡེ་སྲིད་རིན་པོ་ཆེས་བརྩམས་གནང་མཛད་པའི་སྨན་གྱི་བསྟན་
བཅོས་འཆད་ཉན་དང༌། རྒྱུད་དང་ལྷན་ཐབས་ཀྱི་རྒྱུགས་སྤྲོད་པ། སྦྱངས་
འབྲས་ལེགས་པ་རྣམས་ཀྱིས་སྨོན་ལམ་དང་། ཚོགས་མཆོད་དུ་སྨན་རམས་པ་
བྱེད་མི་ཡང་མང་པོ་བྱུང་འདུག ད་དུང་ལྕགས་པོ་རི་ལ་སྡེ་སྲིད་སྐུ་ངོ་མས་
༢Rའི་དུས་སུ་རྒྱུད་ཀྱི་ལུང་དང་། དེའི་དོན་འགྲེལ་ངོ་སྤྲོད་ཀྱི་གསུངས་བཤད་
ཅི་རིགས་གནང་བ་བཅས་ལ་བརྟེན་གསོ་རིག་བསྟན་པ་འཕེལ་རྒྱས་འགྲོ་བར་
མཛད་རྗེས་ཧ་ཅང་ཆེ་བ་མ་ཟད་བཻཌཱུརྱ་སྔོན་པོ་དང་། མན་ངག་ལྷན་ཐབས་
སོགས་སྨན་གཞུང་ཁྱད་དུ་འཕགས་པ་རྣམས་གསར་རྩོམ་དང་འབྲེལ། ལྷུན་
སྡིངས་རྣམ་རྒྱལ་རྡོ་རྗེ་ནས་བརྒྱུད་པའི་གཞུང་བཤད་མན་ངག་དང༌། ལག་
ལེན་མཐའ་དག་ཁ་སྐོང་རྒྱས་བཤད་གནང་བའི་ཁར། སྐད་གྲགས་ཅན་གྱི་
326



སྨན་ཐང་བདུན་ཅུ་དོན་དགུའི་གྲས་ནས། ཐང་ག་དྲུག་པ་དང་། བདུན་
པར་ལྷུན་སྡིངས་ལུགས་ཀྱི་རྩ་ཐིག་མདུན་དང་རྒྱབ་ ཅེས་པའི་ནང་དོན་ཆེད་
འགོད་མཛད་པ་དེ་དག་ད་ལྟའི་བར་དུ་རང་ཅག་རྣམས་ཀྱིས་བརྒྱུད་འཛིན་སློབ་
ཁྲིད་བྱེད་པའི་ནང་དོན་གཙིགས་ཆེ་བའི་གྲས་ཤིག་ཡིན། །
གོང་གསལ་སྡེ་སྲིད་རིན་པོ་ཆེས་ཞུས་དག་མཛད་ པའི་ རྒྱུད་ བཞི་དང་།
བི་སྔོན། མན་ངག་ལྷན་ཐབས་སོགས་བོད་ལྗོངས་ཙམ་མ་ཟད་སྤུན་ཟླའི་ཞིང་
ཆེན་གྱི་བོད་རིགས་ས་ཁུལ་དང༌། ནང་སོག ཐ་ན་ཕྱི་རྒྱལ་ དུའང་ སྙན་
གྲགས་ཆེ་ཞིང་ཀུན་གྱིས་ཚད་མར་འཛིན་པའི་སྐོར་གསལ་བཤད་ཞུ་མ་དགོས།
མཐར་སྡེ་སྲིད་རིན་པོ་ཆེ་དགུང་ཕྲེང་ལྔ་བཅུ་ང་གསུམ་ལ་ཕེབས་དུས་སྐབས་དེའི་
ཆབ་སྲིད་འགྱུར་ལྡོག་དྲག་པོའི་རྐྱེན་གྱིས་བཀྲ་མི་ཤིས་པར་ལོ་དེའི་ཟླ་བ་དྲུག་
པའི་ནང་སྟོད་ལུང་སྣང་རྩེར་ལྷ་བཟང་ཁང་གིས་བཀྲོངས་པར་བཤད་དོ། །
327



ཆགས་པ་ཆོས་འཕེལ།
ཆགས་པ་ཆོས་འཕེལ་ནི། རྒྱལ་
བ་ལྔ་པ་ཆེན་པོའི་སྐུ་ཚེའི་སྨད་ཙམ་ལ་
གཙང་གི་ཕུན་ཚོགས་གླིང་བཀྲ་ཤིས་་་་་
འཛོམས་ཞེས་པར་གྲོང་པ་རབ་བརྟན་གྱི་
བུ་ ཕ་མས་མིང་ལ་ནོར་བུ་རབ་བརྟན་་་་
ཞེས་བཏགས། ལོ་བཅུ་གསུམ་ཐོག་་་་
ཕུན་གླིང་དུ་ཆོས་ཞུགས་བྱས་ནས་སློབ་
དཔོན་གྱིས་མིང་ཚོགས་གཉིས་རྒྱ་མཚོ་་
ཞེས་བཏགས། །
བྱིས་པ་རང་གི་རྨི་ལྟས་སུ་སློབ་དཔོན་པདྨས་ཁྱོད་མིང་ཆགས་པ་ཆོས་་
འཕེལ་དུ་ཐོགས་གསུངས་པ་དེས་ལོ་གཅིག་ཁོངས་སུ། དབུ་མ་འཇུག་པ་དང་།
མཛོད་རྩ། རྒྱལ་མཆོག་ལྔ་པས་མཛད་པའི་དབུ་མ་ཐེག་ཆེན་གྲུ་རྫིངས་དང་།
ཕར་ཕྱིན་བློ་བཟང་དགོངས་རྒྱན། བྱམས་ཆོས་གྲས་ནས་རྒྱན་གཉིས་ དང་།
ཆོས་སྤྱོད་རབ་གསལ་ཡོངས་རྫོགས། སྨན་བླ། བླ་མཆོད་ སོགས་ ( ཤོག་་་་
གྲངས་༦༦༤)ཕུན་གླིང་འདུས་ཚོགས་སུ་རྒྱུགས་སྤྲད་འདུག་པ་དེའི་སྐོར་སྡེ་
སྲིད་སངས་རྒྱས་རྒྱ་མཚོས་གསན་རྗེས་ན་གཞོན་དེ་ལྷ་སར་ཆེད་འགུགས་གནང་
སྟེ་ལྷ་སར་འབྱོར་རྗེས་གོང་གསལ་བློ་འཛིན་བྱས་པ་རྣམས་ནས་ཕལ་ཆེ་བ་རྒྱལ་
བ་ལྔ་པའི་སྐུ་མདུན་དུ་རྒྱུགས་ཕུལ་ཞིང༌། དེ་འཕྲལ་སྡེ་སྲིད་རིན་པོ་ཆེས་་་
ཆགས་པ་ཆོས་འཕེལ་གྱི་བློ་འཛིན་ཇི་འདུག་ཚོད་ལྟའི་ཆེད་དུ་རྩ་རྒྱུད་དོ་ནུབ་
328



གནང་བ་དང༌། སང་ཉིན་ཕྱེད་ལ་རྒྱུགས་འབུལ་ཞུས་པར་བརྟེན་སླད་ཕྱིན་
བསྟན་འགྲོར་ཕན་དུ་རེ་བའི་དགོངས་པས་སྨན་དཔེ་བློ་འཛིན་དགོས་ཚུལ་་་
བཀའ་སློབ་གནང་། དེ་རྗེས་དུས་འཁོར་འགྲེལ་ཆེན་དང༌། རྒྱུད་བཞི་་་་
གཉིས་སྣོལ་མར་གནང་སྟེ་ཟླ་རེར་གང་ཟིན་རྒྱུགས་ལེན་དང་། གོ་དོན་གང་
ཡིན་སྡེ་སྲིད་སངས་རྒྱས་རྒྱ་མཚོ་ངོ་མས་འགྲེལ་བཤད་གནང་བ་བཅས་ཁྱོན་ཟླ་བ་
ལྔ་ལ་རྒྱུད་བཞི་རྫོགས་པར་བློ་འཛིན་ཚར། དེ་དག་མི་བརྗེད་པའི་ཆེད་ཟླ་རེ་
རྒྱུད་སྦྱོང་ཐེངས་རེ་བྱེད་མཁན་ཆེད་བསྐོས་མཛད་པ་སོགས་ཐུགས་རེ་ཆེ་ཤོས་ཀྱི་
སློབ་མ་ཡིན་པ་ཕྱི་རྒྱུད་བོ་སྔོན་མཇུག་ཏུ་གསལ་པོར་འཁོད་པ་དང་། ས་འབྲུག
(སྤྱི་ལོ་1688) ལོ་ཟླ་བ་གཉིས་པའི་ཚེས་ཉི་ཤུ་བཞི་ལ་རྒྱུད་བཞིའི་རྒྱུགས་འབུལ་
ཞུས་པ་སོགས་ལ་བརྟེན་སྡེ་སྲིད་རིན་པོ་ཆེའི་བཀའ་རྩོམ་ནང་། འཛིན་ཞེས་
ཤེས་རབ་མགྲིན་རྔ་ཀུན་ལས་སྙན། ། གོ་དོན་གཤོག་པའི་རྩལ་ཡང་མི་དམན་
ཞིང༌། །རིག་བྱེད་སྦྲང་རྩིའི་ཁུར་འཛིན་བྷུ་མ་ར། །བློ་གསལ་གཞོན་ནུ་ཆགས་པ་
ཆོས་འཕེལ་སོགས། །མང་དུ་ཐོས་པའི་དོན་རྣམས་མི་གཡེལ་ལ། །མངོན་པར་
སྦྱོར་བའི་འཇུག་པ་ཐོགས་མེད་ཅན། །གསོ་རིག་ཐོས་བསམ་བསྟན་པ་འཛིན་
བཟོད་པ། །དོན་ལྡན་འབྱུང་སྙམ་ཚུལ་འདི་འབད་པས་བསྒྲུབས། །ཞེས་ཆོགས་
པ་ཆོས་འཕེལ་གྱི་ཤེས་རབ་དང༌། གོ་རྟོགས་ལ་བསྔགས་བརྗོད་ཅི་ཆེར་མཛད་
དེ་ཆགས་པ་ཆོས་འཕེལ་འདྲ་བའི་རྗེས་འཇུག་དོན་གཉེར་ཅན་བསྟན་འགྲོར་
ཕན་པ་ཞིག་བྱུང་ན་དགོངས་པའི་ཐུགས་རེ་ཡོད་ཚུལ་གསུངས་པ་དང༌། དེ་
རྗེས་རབ་བྱུང་བཅུ་གཉིས་ཆུ་ལུག (སྤྱི་ལོ་1703) ལོ་ལ་བརྩམ་གནང་མཛད་
པའི་དཔལ་ལྡན་གསོ་བ་རིག་པའི་ཁོག་འབུགས་དྲང་སྲོང་དགྱེས་པའི་དགའ་
སྟོན་ནང་དུ་སྔོན་མེད་ཀྱི་བྲིས་ཆ་བདུན་ཅུ་དོན་དགུ་གསར་བཞེངས་མཛད་པའི་
བཤད་རྒྱུད་བྲིས་ཆ་ཨང་སྟེང་གི་བླ་བརྒྱུད་ཀྱི་སྐྱབས་སུ་སྡེ་སྲིད་རིན་པོ་ཆེའི་སྐུ་
བརྙན་གཤམ་དུ། ཚུལ་འདིར་བློ་གྲོས་བྱིས་པ་ལྟར། ། ཕྲ་ཡང་དད་པའི་རྗེས་
འཇུག་ནས། །རྒྱུད་དོན་མ་ནོར་རི་མོ་ཡི། །ལམ་དུ་བཀོད་བྱེད་ཨསྟིའི་མིང༌། །
io
iz
ir
ir
ir
329



ཞེས་འཁོད་པ་དང༌། དེའི་གཤམ་དུ་སྡེ་སྲིད་སྐུ་ངོ་མས་ཆགས་པ་ཆོས་འཕེལ་
ལ་དཔེ་ཆ་ཞིག་གནང་བའི་ཚུལ་གྱི་རི་མོ་ཡོད། དེའི་མཚན་བྱང་དུ། སྐད་
ཅིག་རྒྱུད་འགྲེལ་ཟུང་འཇུག་ཏུ། ། ཁོང་ཆུད་དོན་རྣམས་མི་གཡེལ་བ། ། ལམ་
འདིའི་ཐོག་མའི་སྣོད་ལྡན་པ། །གཞོན་ནུ་ཆགས་པ་ཆོས་རྣམས་འཕེལ། །ཞེས་
པའི་ལྗགས་རྩོམ་གནང་བ་བཅས་ཀྱིས་ཆགས་པ་ཆོས་འཕེལ་ནི་མི་དབང་སངས་
རྒྱས་རྒྱ་མཚོའི་གསོ་དཔྱད་བསྟན་པ་སྤེལ་བའི་རྒྱུད་འཛིན་འཁྲུལ་མེད་ཡིན་པ་
དང་། དེ་མིན་མན་ངག་ལྷན་ཐབས་ཀྱི་ལྡེ་མིག་དང་ལྷན་ཐབས་ཀྱི་གབ་སྦས་
རྩོམ་མཁན་སྨིན་གླིང་ངག་དབང་དཔལ་བཟང་ཞེས་པའང་སྡེ་སྲིད་རིན་པོ་ཆེའི་
དངོས་སློབ་དྲག་གྲས་ཡིན་པ་ལོ་རྒྱུས་ཟུར་གསལ་ལྟར་ཡིན་ནོ། །
ཆགས་པ་ཆོས་འཕེལ་གྱི་སྐོར་ཞིབ་རྒྱས་བཻ་སྔོན་མཇུག་བྱང་དུ་འཁོད་པ་དེ་
ལྟར་དང༌། རྗེས་སུ་ཆགས་པ་ཆོས་འཕེལ་གྱི་མཛད་པ་འཕྲིན་ལས་ཇི་འབྱུང་
སྐོར་ལ་དཔྱད་གཞིའི་ཡིག་ཆ་མ་རྙེད་པའི་སྐབས་སུ་སྤྱི་ལོ་1998ལོར་མཁས་
དབང་དགེ་རྒན་ཚུལ་ཁྲིམས་རྒྱལ་མཚན་མཆོག་ནས་ཐུགས་འཁུར་ཆེ་བཞེས་ཀྱི་
གང་སར་རྩད་གཅོད་གནང་བའི་འབྲས་བུར་སྨིན་གླིང་གཏེར་ཆེན་འགྱུར་མེད་
རྡོ་རྗེའི་གསང་རྣམ་སྒྱུ་འཕྲུལ་རྡོ་རྗེའི་རོལ་མོ་ཞེས་པའི་ནང་གཏེར་ཆེན་ཉིད་དང་
ཆགས་པ་ཆོས་འཕེལ་བླ་སློབ་ཀྱི་འབྲེལ་བ་ཡོད་པའི་ཁར་ནང་མའི་ཕྱག་རིག་ཤིན་
ཏུ་རྩ་ཆེན་ཞིག་ཡོད་པ་དེ་དག་ད་ལམ་མཚམས་སྦྱོར་ཞུས་ན་ཕྱི་རབས་ཚོས་་
ཆགས་པ་ཆོས་འཕེལ་གང་ཉིད་སྐུ་ཚེའི་སྨད་ལ་རྒྱ་ནག་ཏུ་གདན་དྲངས་ནས་
འཕྲིན་ལས་བསྐྱངས་ཚུལ་སོགས་སྔོན་ཆད་མཐོང་ཐོས་དཀོན་པའི་གནས་ཚུལ་
གསལ་རྟོགས་ཡོང་ངེས་ཡིན་པར་བརྟེན། ད་ལམ་ཆགས་པ་ཆོས་འཕེལ་གྱི་
རྣམ་ཐར་ཁ་སྐོང་གི་ཚུལ་དུ་བཀོད་པ་ནི་འདི་ལྟར་ཆགས་པ་ཆོས་འཕེལ་དུ་སྒྲོག་
པ་བཤེས་གཉེན་འཇམ་དབྱངས་དགྱེས་པའི་རྡོ་རྗེའི་བཀའ་མཆིད་རྒྱ་ནག་ནས་
བྱུང་བའི་ལེན་དུ་གདམས་པ་ནི། སྭ་སྟི། འཇམ་མགོན་ཐུགས་མཚོར་རོལ་
པའི་ལེགས་དུང་དབྱངས། ། རྒྱལ་བ་དགྱེས་པའི་ཡན་ལག་ཀུན་སློགས་པ། །
330



སྐལ་བཟང་བློ་ཡི་རིམ་བཞིན་རྡོ་རྗེའི་པར། འགོད་མཛད་བཤེས་གཉེན་དམ་
པའི་ཞབས་དྲུང་དུ། །སྲིད་པས་བསྒྲུབས་པའི་ལས་ཀྱི་མེ་ལོང་ནི། །རང་མཚན་
འདུ་བྱེད་རྐྱེན་གྱིས་ཕྱིས་པ་ལས། །ལྔ་བདོའི་རང་གཟུགས་མ་ཚང་མེད་གསལ་
བའི། །རྣམ་འགྱུར་འགོག་མེད་འཆར་བའི་དོ་ར་ན། །དེང་བདག་ལུས་འཚོ་རྒ་
བའི་རྒུད་པས་བཅིངས། ། སེམས་ནི་རྨོངས་ཆེན་མུན་པར་འཐོམས་ན་ཡང་། །
ལྷག་བསམ་མཁར་བ་བརྟེན་པའི་སྲོག་གི་ཟུངས། །ལས་ཀྱི་ལྷག་མས་བཟུང་བ་
བཞིན་དུ་གནས། །གང་ཚེ་རྣམ་དཔྱོད་ཉིན་མོར་བྱེད་པའི་དཔལ། ། ཆབ་་་་
འཕྲིན་བཟང་པོའི་སྐྱེས་ལྡན་སྣང་བ་ཡིས། །མཚོན་པར་སོན་ཚེ་ལེ་ལོའི་གཉིད་
མཐུག་ལས། ། སྤྲོ་བས་པད་ སར་བྱས་ཏེ་འདི་སྐད་ཞུ། ། ཁྱེད་སྐུའི་ཉི་མ་ཉེར་
འཚེའི་མཁའ་ གླང་གིས། ། མ་བསྒྲིབས་ ལང་ཚོའི་གཟི་བྱིན་རབ་འབར་ཞིང་།
ཕྱིས་སུ་ཟེར་བརྒྱས་རྨོངས་མུན་བསལ་བ་དང་། ། ཕན་བདེའི་པད་ཚལ་བཞད་
ཡི་གར་གཤིན་པ། །གཞོན་ནུ་ཉིད་ནས་ཡོན་ཏན་བྱེ་བ་བརྒྱས། །ཁྱད་པར་བྱས་
པ་གྲགས་པའི་རྔ་བོ་ཆེས། ། ལྗོངས་འདིར་བློ་གསལ་ཀུན་དགར་བྱས་པ་ཡི། །
མཚན་བཟང་ཤར་ཕྱོགས་རྒྱ་མཚོའི་བར་དུ་ཁྱབ། །གནམ་བསྐོས་གསེར་གྱི་རྒྱལ་
པོའི་བཀའ་ལུང་གི ། ཤིང་རྟས་ལྔ་རིག་མཁས་པའི་ཉི་མ་གང༌། །ཕྱོགས་དེར་
ཁ་ལོ་བསྒྱུར་ཚེ་དམ་ཆོས་ཀྱི། །སྣང་བ་དཀར་པོའི་དཔལ་གྱིས་ཅིས་མི་ཁྱབ། །
བགྲོད་དཀའ་གོང་མའི་ལམ་དུ་མི་མཐུན་པའི། །འགལ་རྐྱེན་སྒྲ་གཅན་འཇུག་
པས་མ་བཟུང་ཞིང་། །གདུལ་བྱའི་ཡུལ་ལ་མངོན་པར་མཐོ་བ་དང༌། ། ངེས་
ལེགས་ལམ་བཟང་གསལ་བར་མཚོན་མཛད་གཏམ། ། གང་ཁྱོད་མི་རྗེ་ལྷ་་་་
མཛད་ ཚངས་ པ་ཆེའི། ། མདུན་ པར་ སྔོན་དགེའི་ ས་ བོན་ སྨིན་ པའི་མཐུ། །
སློགས་ པས་རིས་མེད་བསྟན་དང་འགྲོ་བ་ལ། ། ཕན་བདེའི་དབུགས་འབྱིན་་་་
བསྐུལ་ལ་དབང་འབྱོར་མོད། ། ཐོག་མ་མེད་ནས་གོམས་པའི་བློ་གྲོས་ཀྱིས། །
ཐུབ་བསྟན་རྒྱ་མཚོར་རོལ་པ་སྙིང་པོའི་དོན། ། མཆོག་ ཏུ་ཞི་བའི་ཐུགས་དང་
ཐབས་མཁས་ཀྱིས། །མི་བདག་ཐུགས་རྗེའི་མཆོག་སྦྱིན་ལྷོངས་པར་མཛོད། །དེ་
331



ལས་བཀའ་ཁྲིམས་དགེ་བའི་ལས་ཀྱི་ལམ། །བཟང་པོའི་ཁྱད་པར་བསྐྱངས་པས་
འཇིག་རྟེན་འདིར། །བདེ་བ་ཇི་བཞིན་སྲིད་པའི་མུ་མཐར་ཡང༌། །བདེ་བ་དམ་
པའི་དཔལ་ནི་བརྟན་པ་ཉིད། །ལྟ་བས་མི་ངོམས་ཞི་དུལ་མཛེས་པའི་སྐུ། །ཐོས་
པས་མི་ངོམས་སྙན་པའི་གྲགས་པ་སྙན། ། བསམ་པས་མི་ངོམས་ཡོན་ཏན་རྒྱ་
མཚོའི་དཔལ། །ཡིད་མཚོར་འགོག་མེད་འཆར་བ་དངོས་པོའི་གཤིས། །སྔ་མའི་
བག་ཆགས་རྗེས་འབྲེལ་དགེ་བའི་གཟུགས། ། རིང་ཞིག་ལེན་ཡང་འཛའ་བ་མི་
ཕྱེད་པ། །ཡོངས་སུ་འདྲིས་པ་བཟང་པོའི་ཁྱད་པར་ལས། །རང་བའི་ཡིད་ནི་
དབྱར་མཚོ་རྒྱས་པ་བཞིན། ། སླར་ཡང་ཞུ་བའི་སྙིང་པོ་བཤེས་གཉེན་དམ་པ་
ཉིད་སྔོན་གྱི་ལེགས་བྱས་ཡོངས་སུ་སྨིན་པའི་མཐུས་བློ་གྲོས་ཕུན་སུམ་ཚོགས་པའི་
དགེ་མཚན་རང་གི་ངང་གིས་གསལ་བ་དེད་དཔོན་མཁས་པའི་བཀྲུ་སྦྱངས་རྒྱལ་
མཚན་གྱི་རྩེར་མཆོད་པ་ན་བློ་གསལ་སྐྱེ་བོའི་ཚོགས་ལ་ལེགས་བཤད་འདོད་
འཇོར་དབང་འབྱོར་པའི་སྙན་པས་མིའི་དབང་པོའི་ཐུགས་འཕྲོགས་ཏེ་ཕྱོགས་
དེར་ལེགས་བཤད་རིན་ཆེན་འབྱུང་བའི་གནས་སུ་དབང་བསྐུར་བ་ནི། ནོར་
བུའི་ཡོན་ཏན་ཇི་བཞིན་གཟིགས་པའི་དགོངས་པར་འཁུམས་པས་མིའི་དབང་
པོ་ཆེན་པོའི་བློན་པོ་དང་བཅས་པའི་ཡོན་གྱི་བདག་པོ་རྣམས་མ་དད་པ་དང༌།
དད་པ་རྣམས་བླ་ནས་བླར་སྤོལ་བས་ཆོས་བཞིན་དུ་སྤྱོད་ཅིང་རྒྱལ་བའི་བསྟན་པ་
རིན་པོ་ཆེ་རྙེད་པ་དང་བཀུར་སྟིས་མཆོད་ཅིང་ཕྱོགས་དུས་ཀུན་ཏུ་འཕེལ་ཞིང་
རྒྱས་པར་འགྱུར་བ་དང་། དེའི་མཐུས་རྒྱལ་བློན་འབངས་དང་བཅས་པའི་སྐྱེ་
དགུ་ཕུན་སུམ་ཚོགས་པའི་དགའ་སྟོན་ཉམས་སུ་མྱོང་བར་བྱ་བའི་ཆེད་དུ་སྤྲོས་
བྲལ་སྟོང་ཉིད་ཀྱི་ལྟ་བ་དང་། དམིགས་པ་མེད་པའི་སྙིང་རྗེ་སྟེ། ཐབས་དང་
ཤེས་རབ་ཀྱིས་ཡོངས་སུ་བཟུང་ནས་མཆོག་དམན་བར་བའི་འགྲོ་བ་འོས་སུ་གྱུར་
པ་དག་གི་འདོད་དོན་ཇི་ལྟར་གསོལ་བ་རྣམས་རེ་བ་ཡིད་བཞིན་དུ་སྐོང་བ་དང་།
ཁྱད་པར་སྐུ་ཁམས་ཀྱི་འཚོ་སྐྱོང་རིམ་གཉིས་ཟབ་མོའི་ཉམས་བཞེས་ལེགས་་་
བཤད་འཆད་སྤེལ་གྱི་འཕྲིན་ལས་སོགས་མཁོས་སུ་ཕེབས་ཤིང་སྟར་ཆགས་པ་
332



ཉིད་ལ་ཐུགས་བག་ཕབ་སྟེ་རྟེན་འབྲེལ་ལེགས་ཕྱོགས་སུ་སྒྲིག་པའི་ཐབས་ཀྱི་སྒོ་
གང་ལ་ཡང་མི་བརྙས་ཤིང་བདག་གིར་བཞེས་པའི་མཛད་པ་བཟང་པོས་ཀུན་ཏུ་
བཟང་པོས་སྐྱོང་བ་ལས་གཡོལ་བ་མེད་པ་ཐུགས་ལ་གདགས་པར་ཞུ། དངོས་
ཅག་གིས་ཀྱང་དོན་དེ་ཁོ་ན་སྙིང་ལ་བཟུང་ནས་སྐུ་རིམ་སྒོ་དུ་མ་ནས་ཞུ་བ་ལགས།
སྔར་དེ་ཕྱོགས་སུ་ཕེབས་ཁར་ཕྱག་བྲིས་ཐབས་ཤེས་མཚོན་པའི་དར་གྱི་རྟེན་ལྡན་
རིགས་སོ་དྲུག་གི་རྣལ་འབྱོར་མའི་བྲིས་ཐང་བདུན་གཏེར་པར་དང་རྒྱ་ཅན་གྱི་
དཀྱིལ་ཐང་རབ་གནས་བྱེད་རྒྱུར་གནང་བ་རྣམས་དང་ཕྱིས་རྗེ་བཙུན་གྱི་མཁའ་
རོའི་གསང་ཚིག་ཤོག་བྱང་ཀྱང་ཉམས་མེད་དུ་འབྱོར་བྱུང༌། ཚུལ་དེས་རྗེས་
དཔགས་ཀྱི་བཀའ་མཆིད་གནང་བ་ཡིད་ལ་བཅགས་མོད། དངོས་ཅག་སྐྱེས་
སྦྱངས་ཀྱི་ཡོན་ཏན་བསྒོམས་པའི་ཉམས་མྱོང་གནས་སྐབས་ཀྱི་ཀུན་སྤྱོད་གང་
ནས་ཀྱང་དམན་པའི་གནས་སུ་འདུག་པ་མངོན་སུམ་འདི་ཁ་ལགས། འོན་
ཀྱང་འཁོར་འདས་ཀྱི་ཆོས་ཐམས་ཅད་རང་བཞིན་རྣམ་པར་དག་པའི་དབྱིངས་
ལས་ནམ་དུ་ཡང་འགྱུར་བ་མེད་པ་ སྟེ། རྟག་ ཏུ་སྐྱེ་མེད་ཆོས་ནི་དེ་བཞིན་་་
ཉིད། ། ཆོས་རྣམས་ ཐམས་ ཅད་བདེ་བར་གཤེགས་དང་འདྲ། །བྱིས་པའི་བློ་
ཅན་མཚན་མར་འཛིན་པ་དག ། འཇིག་རྟེན་དག་ལ་མེད་པའི་ཆོས་ལ་སྤྱོད།
ཅེས་གསུངས་པ་བཞིན། འདི་ལྟར་སྣང་བའི་མཚན་གཞི་གཅིག་ཉིད་ལ་ཡང་
ཁྱད་པར་གྱི་མཚན་ཉིད་དག་མ་དག་གི་བློའི་ཁྱད་པར་གྱི་མཐོང་བ་ཐ་དད་པར་
སྣང་བ་བཞིན། དངོས་ཅག་ལ་དག་པའི་གཟིགས་པ་ཤིན་ཏུ་ཡངས་པ་ནི་ཉིད་
རང་གི་སྣང་ངོ་ན་མ་དག་པ་དམིགས་སུ་མ་གྲུབ་པས་རང་གི་ཡོན་ཏན་སྒྲོག་པའི་
ཁྱད་པར་དུ་གྲུབ་མོད། དེ་ལྟར་ཡང་བཀའི་ལུང་གསེར་སྦྲུམ་ལྟར་ལྕི་བ་བཟློག་
མ་ནུས་པས་ནན་ཆེ་རྐུན་པོ་ངོ་ལེན་གྱི་ཚུལ་དུ་བརྗོད་པའི་ཡི་གེ་ཟུར་དུ་ཕུལ་བ་
འདི་ལྟར་ལགས་པ་ཉིད་རང་གི་ཐུགས་ལ་བཅགས་པ་ལས་གཞན་དུ་མི་སྒྲོགས་
པར་གསོལ། འདི་ཚོར་ན་ནིང་ནས་བཟུང་འབྲུམ་ནད་མི་ཟད་པས་མེ་འོབས་
ལྟར་ཕྱོགས་ཀུན་བཅིངས་ཀྱང་ངེད་རང་འཁོར་བཅས་ནད་སྣས་མ་གོས་པས་
333



མཚོན་ རང་དབང་བྲལ་བའི་ཉེར་འཚེའི་དབང་དུ་མ་གྱུར་ ཅིང་། བསྟན་་་
འགྲོར་ཕན་པའི་སྦྱོར་བ་བསྔོ་ཐོགས་ཀྱི་ནུས་པ་དམན་ཡང་ལྷག་བསམ་གྱི་སྨོན་
པས་བཟུང་བས་སྤྱོད་ཡུལ་འཁོས་སུ་ཕེབས་པ་ཙམ་དུ་ཡོད་པ་བཞིན་རེ་ཞིག་སྟར་
ཆགས་པ་ཡང་ཡོད་དུ་རེ་བ་དང་། དངོས་བཅགས་སྤྱིར་ལོ་མང་གིས་ནོན་པ་
དང་ཁྱད་པར་ད་ལོ་ཚོད་ལྷག་པར་ཡང་རྒ་བའི་རྣམ་འགྱུར་གསལ་བས་བྱ་བ་
གང་ལའང་ནུས་པའི་རྩལ་བརྡུལ་བ་ཞིག་འདུག་པས་ཕྱི་མཐའ་རིང་པོར་མཚོན་
པ་དཀའ་བར་སྣང་ཡང་བཀའ་མཆིད་བཞིན་དོ་སུ་འཇལ་སྨོན་གྱི་རེ་བ་ཡིད་ལ་
བཅགས་པར་ཞུ་བ་དང་། གནས་སྐབས་ཀྱི་ཕེབས་མཆིད་ཀྱང་ཆད་མེད་རིམ་
རྩོལ་དགོངས་པར་བཅགས་པ་ཞུ་ལགས། སྔོན་རབ་ཕྲེང་བར་བསྒྲུབས་པ་
བཟང་པོའི་འབྲེལ། །ཉིན་མོར་བྱེད་དང་པདྨའི་ངང་ཚུལ་བཞིན། ། རིང་པོའི་
གནས་ཀྱིས་ནོར་བར་མི་འགྱུར་བས། །སྨོན་ལམ་དག་པའི་མཚམས་སྦྱོར་དགེ་
བར་ཞུ། ་། འཇིག་རྟེན་འདིར་ནི་ཁྱོད་མཐོང་བདེ་བའི་དཔལ། ། ཅི་དགར་་་་་
འཐུངས་པའི་བདེ་བས་སྲོག་བཟུང་མོད། ། དེ་ལྟ་མོད་ཀྱང་ཁྱོད་ཞལ་དུས་ཀུན་
ཏུ། །ཡིད་མཚེར་གསལ་བ་འགྲིབ་པ་ཡོད་མིན་ནོ། །ཞེས་ཞུ་ཡིག་གཟིགས་པའི་
རྟེན་མཚོན་པར་བསྲུང་བའི་སྔགས་ཀྱིས་བཅིངས་པའི་རྡོ་རྗེའི་མདུད་པ། དེ་
བཞིན་གཤེགས་པའི་རིང་སྲེལ་རྩེ་མོའི་གྲངས་ལྡན་མྱོང་གྲོལ་དམ་རྫས་ལེ་ཚན།
གུར་ཀུམ་གྱི་ཕུར་མ་སྲང་གང་། འཇམ་ཕྲུག་དམར་པོའི་སྐུ་གཟན་རྣམས་ཀྱི་
ཚེས་ལ་རྟགས་ཀྱིས་སྤུད་དེ་འགོ་མིན་ཨོ་རྒྱན་སྨིན་གྲོལ་གླིང་ནས་འགོས་ཉ་བའི་
ཚེས་ལ་ཕུལ་བའི་ཞུ་ཡིག དྷརྨ་ཤཱིས་སྐར་རྩིས་སྤྱི་དོན་གྱི་མཛད་བྱང་ལས།
དཔལ་ལྡན་རྒྱུད་འགྲེལ་སྐབས་གསུམ་བསྐྱེད་ཚལ་དུ། །རྣམ་དཔྱོད་བརྩོན་པའི་
དྲོད་གཤེར་གྱིས་སྨིན་པས། ། ཟད་མེད་འདོད་པའི་འབྲས་སྟེར་སྐར་རྩིས་ཀྱི། །
ལེགས་བཤད་ཡོངས་འདུས་སྙེ་མ་འདི་ན་ཤར། །ཚུལ་འདི་མཁས་མཆོག་རྣམས་
ཀྱིས་གསལ་མཛད་ཕྱིར། །དེ་བས་ལྷག་པ་བདག་ལྟས་ཅི་བྱར་ཡོད། །དེ་ལྟ་མོད་
ཀྱི་རྣམ་དཔྱོད་བགྲོད་པ་ཡིས། ། རབ་འབྱམས་ཤེས་བྱའི་ཁ་རོལ་མཐར་སོན་
334



པ། ། བདག་ཉིད་ཆེན་པོ་ཆགས་པ་ཆོས་འཕེལ་གྱི། །གསུང་གིས་བསྐུལ་ངོར་
དྷརྨ་ཤྲཱིས་སྦྱར། །ནོངས་པར་གྱུར་གང་དམ་པ་རྣམ་དང་ནི། ། ཁྱད་པར་སྐུལ་བ་
པོ་ལ་བཟོད་པར་གསོལ། ཞེས་དང༌། དེའི་སྦྱར་བྱང་ཡིག་ཆུང་ལས་སྐར་
རྩིས་ཀྱི་སྤྱི་དོན་ལེགས་བཤད་ཡོངས་འདུའི་སྙེ་མ་ཞེས་བྱ་བ་འདི་ནི་དྲེགས་ལྡན་
མཐའ་དག་གི་གཙུག་གི་ནོར་བུ་ལ་ཞབས་རྟེན་གྱི་པདྨོའི་གེ་སར་རྣམ་པར་དགོད་
པས་འཆི་མེད་བདག་པོའི་ཁེངས་པ་འཕྲོག་པར་མཛད་ཅིང་སྟོབས་བཅུ་མངའ་
བའི་བསྟན་པ་རིན་པོ་ཆེ་ནོར་འཛིན་གྱི་གཞི་ལ་སྟོབས་ཀྱིས་འཛིན་པའི་མི་རྗེ་
ཆོས་ཀྱི་རྒྱལ་པོ་ཤེས་བྱ་ཐམས་ཅད་ལ་ཆགས་ཐོགས་མེད་པའི་ཀུན་མཁྱེན་ཆེན་པོ་
དཔལ་ཕྱོགས་ཐམས་ཅད་ལས་རྣམ་པར་རྒྱལ་བ་གང་གི་ཞབས་རྡུལ་ལ་རེག་པ་
ལས་ཕྱི་ནང་གི་རིག་པའི་གནས་གྲངས་མེད་པ་ལ་མངའ་དབང་འབྱོར་བའི་་
བཤེས་ གཉེན་དམ་པ་ཆགས་ པ་ཆོས་འཕེལ་གྱི་གསུང་ངོར། ཞེས་ སོགས་་་་
གཏེར་ཆེན་འགྱུར་མེད་རྡོ་རྗེའི་གསང་རྣམ་སྒྱུ་འཕྲུལ་རྡོ་རྗེའི་རོལ་མོའི་མཛད་
བྱང་ དུ་ གཞུང་ ལུགས་ རབ་ འབྱམས་ སྨྲ་ བའི་ སྤོབས་ པ་ མཆོག་ ཏུ་ གྲུབ་ པ།
གཞོན་ནུ་ཆགས་པ་ཆོས་འཕེལ་བཟང་པོས་ནན་ཆེན་པོའི་གསུང་གིས་སྔ་ཕྱིར་
བསྐུལ་བ་དང༌། ཞེས་དང་། གསེར་གདུང་ཆེན་མོའི་རབ་གནས་ལ་གདན་
དྲངས་དུས་དེའི་ཚོགས་བར་ཐམས་ཅད་དུ་མཁས་མཆོག་ཆགས་པ་ཆོས་འཕེལ་
གྱིས་གསེར་གདུང་བཞེངས་ཚུལ་ལས་བརྩམས་པའི་འབེལ་གཏམ་རྣ་བའི་བདུད་
རྩི་རྒྱ་ཆེར་སྤྲོས་ཚུལ་འདུག་ཡང་རྣམ་ཐར་དུ་སློབ་མ་གཙོ་བོའི་གྲས་སུ་ངམ་རིང་
ཆོས་སྡེའི་མཁན་པོ་ཆགས་པ་ཆོས་འཕེལ་ཞེས་གྲགས་འདུག་ལགས། རྗེས་སུ་
ངམ་རིང་ཆོས་སྡེའི་མཁན་པོ་གནང་བ་དང་རྒྱ་ནག་ཏུ་ཕེབས་པ་སོགས་གསལ་པོ་
འཁོད་པ་འདུག་ཀྱང་ཕྱིས་རྒྱ་ནག་ནས་བོད་དུ་ཕེབས་ནས་འཕྲིན་ལས་སྤེལ་ཚུལ་
དཔྱད་གཞིའི་ཡིག་རིགས་རྙེད་སོན་བྱུང་ན་ད་ཁ་སྐོང་ཡོད་པ་ཞུ། །
335



ཚེ་རིག་འཛིན་པ་ངག་དབང་སངས་རྒྱས་དཔལ་བཟང་།
ཚེ་རིག་འཛིན་པ་ངག་དབང་སངས་རྒྱས་དཔལ་བཟང་ངམ། ཝཱ་གིནྡྲ་
ཤྲཱི་བྷ་དྲ་མཚན་གཞན་སྦྲང་ཆི་འཚོ་བྱེད་ནི་གྲ་ཕྱི་ཁུལ་གྱི་འོག་མིན་ཨོ་རྒྱན་སྨིན་
གྲོལ་གླིང་གི་སྨན་པ་དང་། སྡེ་སྲིད་སངས་རྒྱས་རྒྱ་མཚོའི་དངོས་སློབ་ཐུ་བོ་
ཞིག་ཡིན། སྔ་ཕྱིར་མི་རྗེ་སཱ་རའི་ཞབས་ལ་གཏུགས་ནས་གསོ་དཔྱད་མན་ངག་
ལག་ལེན་སྐོར་མ་ལུས་པ་གསན། རྗེས་སུ་མན་ངག་ལྷན་ཐབས་ཀྱི་གསང་སྨན་
གབ་ཚིག་ཞལ་ཤེས་སྦྱོར་ཚད་སོགས་མ་སྦས་ལྷུག་པར་བཤད་པ་བདུད་རྩིའི་་
གཏེར་བུམ་མཁའ་འགྲོའི་གཏད་རྒྱའི་རྒྱ་མདུད་བཀྲོལ་བའི་རིན་ཆེན་གསེར་གྱི་
ལྡེ་མིག་ཅེས་པ་ཕྱོགས་སྒྲིག་གནང་། །
ལྷན་ཐབས་ལྡེ་མིག་ནི་གསང་རྒྱ་ཧ་ཅང་དམ་པོ་བྱེད་དགོས་པའི་མན་ངག་
རྡོ་ལག་སྤྲོད་ཀྱི་གདམས་པ་ཡིན་པས་དམ་ཚིག་མི་གཙང་བའི་རིགས་ལ་སྤེལ་ན་
བཀའ་ཆད་དང༌། བར་ཆད་ཡོང་ཞེས་སློབ་དཔོན་གོང་མ་ཚོས་ཐུགས་ནན་
ཏན་གནང་གི་འདུག དེའི་སྐོར་ལྷན་ཐབས་འགོ་བརྗོད་སྐབས། དང་པོ་
གདམས་པ་ཆིག་རྒྱུད་རྒྱུ། །འདི་ལ་དགོས་པའི་ཆོས་དམ་ཚིག ། སྔོན་བར་
མཐའ་མའི་རིམ་པ་ཡང་། །མཚན་ལྡན་སློབ་དཔོན་འདི་ཤེས་ལ། ། སྣོད་ལྡན་
སློབ་མས་མན་ངག་ཞུ། །ཞེས་དང༌། ཡང་དེ་ཉིད་ལས། ཡི་གེའི་རྣམ་གྲངས་
མཐའ་ཡས་ཀྱང་། ། མཁའ་འགྲོའི་གསང་ཚིག་ མ་ལགས་ པའི། ། ཀུན་གྲགས་་
དཀྱུས་སུ་འདི་འདྲི་ན། །བྱིན་ཡལ་བཀའ་འགལ་བར་ཆད་ཡོང་། ། མན་ངག་
འདོད་པ་མང་ན་ཡང་། །དམ་ཚིག་ཐུབ་ངེས་ཉུང་ཤས་ལས། །ཀུན་ལ་མི་སྟོན་
མཁའ་འགྲོའི་རྒྱུ། །བསྟན་ན་བཀའ་སྲུང་གསང་ཚིག་འཆོར། །གཞན་དོན་བྱེད་
336



པ་མང་མོད་ཀྱང་། །ལྷག་བསམ་སེམས་བསྐྱེད་མི་ལྡན་ན། །སྙན་གྲགས་ལྟོ་ཕྱིར་
རྙེད་འཚོལ་ལ། ། གཏད་ན་ཉམས་པ་ཅན་དུ་འགྱུར། །ཤེས་རིག་བཀྲ་བ་མང་
མཆིས་རུང༌། ། ཚད་ལྡན་སློབ་དཔོན་མི་བསྟེན་པར། ། ཕོ་ཚོད་རང་བཟོའི་་་
ཉམས་ལེན་གྱིས། །རང་གར་བྱས་ན་འཁྲུལ་པར་གོལ། །ནུས་ལྡན་སྨན་མཆོག་
ཀུན་ཚོགས་ཀྱང༌། །སྦྱོར་སྡེ་དེ་ཡི་སྙིང་པོའི་གཙོ། །གསང་སྨན་ཆད་ན་རོ་ནུས་
འཆོར། །ནུས་པ་དམན་པས་ཕན་མི་འགྱུར། ། དེ་ཕྱིར་བཤད་ཚུལ་ལྡན་གྱུར་
ན། །བླ་མ་མཉེས་པས་བྱིན་རླབས་འཇུག ། སློབ་དཔོན་དགྱེས་པས་མན་ངག་
ལོན། ། མཁའ་འགྲོ་མཉེས་ནས་དངོས་གྲུབ་ཐོབ། ། ཆོས་སྲུང་ མགུ་བས་ བར་
ཆད་སྲུང་། ། བཀའ་རྒྱ་ཁྲོལ་བས་འགྲོ་དོན་རན། ། དམ་ཚིག་ཀུན་ཚང་གཞན་
ཕན་འགྲུབ། །བཤད་བཞིན་མཛོད་ཅིག་ཕྱི་རབས་ཀུན། །ཞེས་གསུངས་པ་ལྟར་
ཡིན། །
ངག་དབང་དཔལ་བཟང་གིས་གོང་དུ་གསལ་བའི་དམ་ཚིག་མཐའ་དག་
ལེགས་པར་སྲུང་ཞིང་སློབ་དཔོན་གྱི་བཀའ་ལྟར་བསྒྲུབས་པས་སྡེ་སྲིད་རིན་པོ་
ཆེས་ མན་ ངག་ གབ་ སྦས་ མེད་ པར་ ཡོངས་ རྫོགས་ ཐུགས་ ནས་ ཐུགས་ དང་།
སྙན་ནས་སྙན་དུ་བརྒྱུད་དེ་བཀའ་རྒྱ་བཀྲོལ། རྒྱུ་མཚན་ནི་ལྷན་ཐབས་ཀྱི་་
གསང་སྨན་རྣམས་མཁའ་འགྲོའི་གཙོ་མོ་དཔལ་ལྡན་ཕྲེང་བ་ སོགས་འཕགས་
བོད་མཁས་གྲུབ་མང་པོའི་ཞལ་སྒོ་ལས་ཉེ་བར་བརྒྱུད་དེ་ཆོས་རྒྱལ་བུདྡྷ་སྭ་རའི་
ཐུགས་ཀྱི་ཡོལ་གོར་འཁྱིལ་བ་རྣམས་ངག་དབང་དཔལ་བཟང་གིས་ཅི་དགར་
ལོངས་སུ་སྤྱོད་པ་ལས། གཞན་གང་ལའང་བཀའ་རྒྱ་མ་བཀྲོལ། དེ་དག་ནི་
ཁོང་གིས་སྡེ་སྲིད་རིན་པོ་ཆེར་སྔ་ཕྱི་བར་གསུམ་དུ་ལུས་ངག་ཡིད་གསུམ་གྱི་དད་
གུས་ལྷུར་ལེན་དང་། སྣོད་ལྡན་གཅིག་ལས་གཅིག་བརྒྱུད་ཀྱི་འགྲོ་དོན་ཇི་སྲིད་
བར་ཁྱབ་པའི་འཕྲིན་ལས་བྱུང་། ། །
རྗེས་སུ་རབ་བྱུང་བཅུ་གཉིས་པའི་ཆུ་འབྲུག (སྤྱི་ལོ་1712) ལོ་སླར་ཡང་
མན་ངག་ཡོན་ཏན་རྒྱུད་ཀྱི་གཅེས་བསྡུས་ཀྱི་ཟུར་རྒྱན་ཕྱི་མ་ལྡེ་མིག་སྦས་དོན་
337
do
ir
ir



ཀུན་གསལ་ཞེས་བྱ་བ་ཕྱོགས་སྒྲིག་གནང་། དེའི་མཆོད་བརྗོད་སྐབས། མི་
རྗེ་ཚངས་པ་ལྷ་ཡི་སྲས་པོ་དེ། མི་བདག་སེམས་དཔའ་ཆེན་པོའི་སྐུར་སྤྲུལ་
ནས། །མི་མཐུན་ནད་སེལ་རྒྱུན་ཤེས་བུ་དང་མཚུངས། ། མི་དབང་སངས་རྒྱས་
རྒྱ་མཚོ་ཆེན་ པོར་འདུད། ། ཁྱེད་ཀྱི་ ལྷན་ ཐབས་ནོར་ བུའི་ བང་མཛོད་ སྒོ། །
འབྱེད་ པའི་ལྡེ་མིག་ཟུར་རྒྱན་ཕྱི་མ་ཞེས། ། ཚིག་དོན་དཀའ་གནད་སྦས་ཏེ་་་
སྤུངས་པའི་དོན། །ཀུན་གྱི་སྙིང་པོ་གསལ་བྱེད་འདིར་བཀོད་དོ། །ཞེས་དང་། །
མཇུག་བྱང་སྐབས། ངག་དབང་སངས་རྒྱས་དཔལ་བཟང་ཞེས་བྱ་་་
བས། །མི་རྗེ་དེ་ཡི་གསུང་གི་བདུད་རྩིའི་རྒྱུན། །སྦས་པའི་དོན་ཀུན་གསལ་བྱེད་
འདི་བཀོད་པས། །འགྲོ་བའི་ནད་རྣམས་ཐམས་ཅད་སེལ་གྱུར་ཅིག ། ཅེས་
མན་ངག་ཡོན་ཏན་རྒྱུད་ཀྱི་གཅེས་བསྡུས་ཀྱི་ཟུར་རྒྱན་ཕྱི་མ་ལྡེ་མིག་སྦས་དོན་
ཀུན་གསལ་ཞེས་བྱ་བ་འདི་ཡང་། མི་རྗེ་དེ་ཉིད་ཀྱི་སློབ་མའི་ཐ་ཤལ་བ་ངག་
དབང་སངས་རྒྱས་དཔལ་བཟང་གིས། རབ་བྱུང་ཉི་མའི་ནང་གི་དགའ་བ་
ཞེས་པ་ཆུ་ཕོ་འབྲུག་གི་ལོར་སྨན་བླའི་ཞིང་ཁམས་རིན་ཆེན་བཞི་པའི་རི་བོ་ཆེའི་
རྩེར་སྨན་པའི་རྒྱལ་པོའི་སྣང་བརྙན་དམ་པའི་སྐུ་མདུན་དུ་སུག་བྲིས་སུ་བསྟར་བ་
འདིས་ ཀྱང་ གསོ་ བ་ རིག་ པའི་གནད་ དོན་ མཐའ་ དག་ གསལ་ བར་ གྱུར་ ཅིག
ཅེས་འཁོད་འདུག་པས་ངག་དབང་སངས་རྒྱས་དཔལ་བཟང་སྡེ་སྲིད་རིན་པོ་
ཆེའི་སྐུ་ཚེའི་མཇུག་དང་། དེ་རྗེས་མན་ངག་ལྷན་ཐབས་ཀྱི་ལག་ལེན་དར་རྒྱས་
གཏོང་རྒྱུ་དང་། གསང་སྨན་གབ་སྦས་ལྷུག་པར་སྟོན་རྒྱུར་ལེགས་སྐྱེས་ཆེན་པོ་
ཕུལ་ཏེ་རིམ་གྱིས་རྒྱལ་བ་སྐལ་བཟང་རྒྱ་མཚོའི་སྐུ་མདུན་པ་བླ་སྨན་སངས་རྒྱས་
སྲིད་སྒྲུབ་ལ་གཏད། དེས་འཚོ་བྱེད་འཇམ་དབྱངས་རྒྱལ་མཚན་ལ་གནང་།
དེ་ནས་རིམ་པར་བརྒྱུད་དེ་ རྒྱལ་བ་སྐུ་ཕྲེང་བཅུ་གསུམ་པའི་བླ་སྨན་ཨོ་ རྒྱན་་
བསྟན་འཛིན་རྒྱ་མཚོ། དེ་ལས་ལྕགས་རིའི་འཚོ་བྱེད་རྣམས་ལ་བརྒྱུད་དེ་་་
མཐར་སྨན་རྩིས་ཡོན་ཀྲང་མཁྱེན་རབ་ནོར་བུས་ལུང་རྒྱུན་སྤེལ་གནང་མཛད་
པར་བརྟེན་ད་བར་བླ་མ་བརྒྱུད་པའི་བྱིན་རླབས་ཀྱི་དྲོད་མ་ཡལ་བ་ཡིན་ནོ། །
338



རིག་འཛིན་ཆེན་པོ་ངག་དབང་འཇམ་དཔལ།
རིག་འཛིན་ཆེན་པོ་ངག་དབང་འཇམ་དཔལ་ནི། རྡོ་བྲག་རིག་འཛིན་
ཆེན་པོའི་སྐུ་ཕྲེང་བདུན་པ་དང༌། འཁྲུངས་ཡུལ་ལྷོ་ཁ་རོང་རྣམ་སྲས་གླིང་ཞེས་
གྲགས། །
སྤྱིར་རྡོ་བྲག་དགོན་གྱི་ཐོག་མའི་བྱུང་ཚུལ་ནི། སྟོད་མངའ་རིས་རྒྱལ་
པོའི་གདུང་རྒྱུད་མངའ་རིས་རིག་འཛིན་ཆེན་པོ་ལེགས་ལྡན་རྡོ་རྗེའི་དངོས་སློབ་
ཀྱི་གཙོ་བོ་ཆོས་རྒྱལ་བཀྲ་ཤིས་སྟོབས་རྒྱལ་དབང་པོའི་སྡེའི་གདུང་སྲས་བགྲེས་པ་
བྱང་པ་རིག་འཛིན་ངག་གི་དབང་པོའི་སྡེས་བོད་ཀྱི་ས་དཔྱད་སྲིན་མོ་གན་རྐྱལ་
དུ་གནས་པའི་མགྲིན་ པའི་ཁར། ཕྱོགས་བཞིའི་ས་དཔྱད་ལ་ལས་ བཞི་་་་་
མཚོན་རྟགས་དང་། མདུན་དུ་ཆུ་བོ་རོ་ཧི་ཏའི་འགྲམ་སོགས་གུ་རུའི་གནས་
ཆེན་དུ་བྱིན་ཆགས་པའི་ས་བབས་སྤྱི་དང༌། ལྷག་པར་ས་འདིའི་ཁུལ་ཆུ་ལྷོ་
བྱང་ཤར་ནུབ་སོགས་ལ་གཉུག་མར་གནས་པའི་སྐྱེ་འགྲོ་མང་པོས་གསོལ་བ་རྩེ་
གཅིག་འདེབས་པའི་རྟེན་འབྲེལ་བཟང་པོ་འཛོམས་པར་གཟིགས་ནས། བོད་
རབ་བྱུང་བརྒྱད་པའི་མཇུག་ཙམ་དུ་ཐོག་མའི་གནས་གཞིའི་གདན་ས་ཆུང་ངུ་
ཞིག་ཕྱག་བཏབ་སྟེ། དགེ་འདུན་བརྒྱ་ཕྲག་ཙམ་འདུས་ནས་སྡོམ་པ་གསུམ་གྱི་
ལག་ལེན་འཆད་རྩོད་རྩོམ་གསུམ་ལྟེ་བར་གནས་པའི་ཁར། སྔ་འགྱུར་རྙིང་
མའི་ཆོས་སྐོར་སྤྱི་དང༌། བྱེ་བྲག་རིག་འཛིན་ཆེན་པོ་རྒོད་ཀྱི་ལྡེམ་འཕྲུའི་གཏེར་
ཁ་གཙོ་བོར་གྱུར་པའི་གཏེར་ཁ་གོང་འོག་སོགས་ཟབ་ཆོས་མང་པོ་འདུས་པའི་
ཆོས་འཛིན་སྤེལ་བྱེད་པའི་སྔ་འགྱུར་གྱི་དགོན་སྡེ་ཆེན་པོར་གྱུར། །
339



རིག་འཛིན་ཆེན་པོ་ངག་གི་དབང་པོ་དགུང་ལོ་ལྔ་བཅུ་ང་གཉིས་ཐོག་ཞིང་
ལ་གཤེགས་པའི་ཡང་སྲིད་དེར་གོང་ས་ལྔ་པ་ཆེན་པོས་གཙུག་ཕུད་བཞེས་ནས།
རིག་འཛིན་ཆེན་པོ་ཀུན་བཟང་པདྨ་འཕྲིན་ལས་ཐེག་མཆོག་དབང་གི་རྒྱལ་པོ་
ཡོངས་འདུས་སྡེ་ཞེས་མཚན་གསོལ་ནས་ཐུགས་བརྩེ་ཆེན་པོའི་སྒོ་ནས་གཟིགས་
པ་བསྐྱངས། སྐུ་ཆུང་ངུའི་སྐབས་ནས་གོང་ས་ལྔ་པ་ཆེན་པོ་དང་། ཟུར་ཆེན་
ཆོས་དབྱིངས་རང་གྲོལ་གཉིས་གཙོ་བོར་བྱས་པའི་དབུས་གཙང་ཁམས་སོགས་
ཀྱི་ཡོངས་འཛིན་ཚད་ལྡན་གྱི་མཁས་གྲུབ་བཤེས་གཉེན་ཆེན་པོ་བཅུ་ཕྲག་བཞི་
ཙམ་གྱི་སྐུའི་དྲུང་ནས་ལྷོ་བྲག་ཟབ་ཆོས་བྱང་གཏེར་སྐོར་སོགས་བཀའ་གཏེར་
གསར་རྙིང་དང་། ཕར་ཕྱིན། དབུ་མ། འདུལ་བ། ཚད་མ། མཛོད་
སོགས་མཚན་ཉིད་ཐེག་པའི་གཞུང་ཆེན་ཁག་ལ་སྦྱངས་བརྩོན། གཞན་ཡང་
རིག་པའི་གནས་ཆེ་ཆུང་ལ་སོགས་པའི་ཕྱི་ནང་གི་ཤེས་བྱ་ཀུན་ལ་གསན་བསམ་
མཐར་ཕྱིན་པར་མཛད་པར་བརྟེན། གོང་ས་ལྔ་པ་ཆེན་པོའི་དགོངས་བཞེད་
ལྟར་ལྷ་ས་སྨོན་ལམ་ཆེན་མོའི་གྲྭ་སྐོར་རབ་འབྱམས་སུ་མཛད། དེ་རྗེས་གོང་ས་
ལྔ་པའི་དངོས་སློབ་གཙོ་བོར་གྱུར་ནས་གསང་བའི་རྒྱ་ཅན་ཞེས་པའི་ཆོས་བདག་
ཏུ་བསྩལ་ཞིང་། རྡོ་བྲག་དགོན་ལ་ཐུབ་བསྟན་རྡོ་རྗེ་བྲག་ཨེ་ཝམ་ལྕོག་སྒར་
ཕྱོགས་ལས་རྣམ་པར་རྒྱལ་བའི་སྡེ་ཞེས་མཚན་གསོལ་དང་ཆབས་གཅིག་དགེ་
འདུན་ལྔ་བརྒྱ་ཙམ་འདུས་པ་དང༌། སྡེ་སྲིད་སངས་རྒྱས་རྒྱ་མཚོ་སྡེ་སྲིད་གནང་
རིང་རྡོ་བྲག་དགོན་གྱི་མཆོད་རྒྱུན་བདག་རྐྱེན་གཟིགས་བསྐྱངས་བླ་ན་མེད་པ་
གནང་རྗེས་སུ་སྡེ་སྲིད་རིན་པོ་ཆེ་སྐུ་བཀྲོངས་པ་དང་། རབ་བྱུང་བཅུ་གཉིས་
པའི་མེ་བྱ(སྤྱི་ལོ་1717) ལོ་ཙམ་ནས་ཇུན་གར་བས་དབང་བསྒྱུར་སྐབས་རྡོ་
བྲག་དགོན་ལ་གནོད་འཚེ་ཚབས་ཆེན་ཕོག་ནས་ཐོར་ཞིག་ཉམས་སྨད་དུ་སོང་
རུང་རྒྱལ་བ་སྐལ་བཟང་རྒྱ་མཚོའི་སྐུ་ཚེའི་མཇུག་དང༌། སྐུ་ཕྲེང་བརྒྱད་པའི་
དུས་ནས་རིམ་བཞིན་བདག་རྐྱེན་བཀའ་དྲིན་དང༌། དགོན་སྡེ་ཉམས་གསོ་
བཅས་ཀྱི་སྐལ་བཟང་སླར་ཡང་འཆར་ནས་རིག་འཛིན་ཆེན་པོའི་ཡང་སྲིད་སྐུ་སྐྱེ་
340



ཟམ་མི་ཆད་པ་བྱོན་པའི་ནང་ནས། གོང་གསལ་རིག་འཛིན་ཆེན་པོ་ངག་
དབང་འཇམ་དཔལ་མཆོག་ མདོ་སྔགས་གཞུང་ལུགས་ཤེས་བྱའི་གནས་སྤྱི་ལ་
གསན་བཞེས་དང༌། ལྷག་པར་སྐར་རྩིས་དང་། གསོ་རིག་ལ་སྦྱངས་པ་་་
མཐར་ཕྱིན་པ་མཁས་པའི་དབང་པོར་གྱུར་ཀྱང་དགུང་ཕྲེང་ཉེར་གསུམ་ལ་་་
འབྲུམ་ནད་ཀྱིས་ཞི་བར་གཤེགས། །
དེ་ལྟར་རིག་འཛིན་ཆེན་པོ་སྐུ་ཕྲེང་རིམ་བྱོན་རྣམས་ཀྱིས་སྤྱིར་གསང་་་་
སྔགས་ཕྱི་ནང་དང༌། བྱེ་བྲག་རང་ལུགས་བྱང་གཏེར་གྱི་བསྐྱེད་རྫོགས་འཕྲིན་
ལས། བསྙེན་སྒྲུབ་ལས་གསུམ། དབྱངས་རོལ། གཏོར་བཟོ། གར་་
འཆམ་བཅས་མདོར་ན་ལམ་བསླབ་པ་གསུམ་གྱི་ཉམས་ལེན་དང་། ལུང་སྡེ་
སྣོད་གསུམ་གྱི་འཆད་ཉན་བཅས་སྐལ་ལྡན་དང་བ་འདྲེན་པ་དང༌། འབྱོར་
ལྡན་བསོད་ནམས་གསོག་པའི་ཞིང་མཆོག་དམ་པར་གྱུར། དེའི་ཕྱིར་རྡོ་རྗེ་
བྲག་ཅེས་པའི་དགོན་འདིར་ཕལ་ཆེར་ལོ་ངོ་སུམ་བརྒྱ་དགུ་བཅུ་ཙམ་གྱི་ལོ་རྒྱུས་
ཡོད་པར་གྲགས་སོ། །
dar ir
341



སྡེ་དགེ་བསྟན་པ་ཚེ་རིང་།
པ་མ
སྡེ་ དགེ་ བསྟན་ པ་ ཚེ་ རིང༌ ནི།
དཔོན་དབང་ཆེན་མགོན་པོ་ལ་སྲས་་་་་
གཉིས་བྱུང་བའི་ཕྱི་མ་དེ་ཉིད་ཡིན་ཞིང་།
འཁྲུངས་ལོ་ཇི་བཞིན་མ་རྙེད་རུང་དུས་
རབས་སྡེ་སྲིད་སངས་རྒྱས་མཚོ་འཚོ་་་་
གཞེས་སྐབས་དང་མཚུངས། དམ་པ་
དེ་ ཐོག་ མ་ ཉིད་ ནས་ ཐུགས་ དུལ་ ཞིང་།
ཡིད་གཞུངས་པ། མང་དུ་ཐོས་པའི་ཤེས་རབ་ཀྱི་ནོར་དང་ལྡན་ལ། ཁྱད་
པར་གསོ་བ་རིག་པའི་གཞུང་ལུགས་འཚོ་བའི་མདོ་དང་། ཡན་ལག་བརྒྱད་པ་
དང་། རྒྱུད་བཞི་འགྲེལ་པ་དང་བཅས་པ་ལ་སྦྱངས་པའི་ཕ་རོལ་དུ་སོན་ནས།
མཆོག་དམན་གྱི་འགྲོ་བ་ཐམས་ཅད་དུས་མ་ཡིན་པར་འཆི་བ་དང་། ནད་ཀྱི་
ཟུག་རྡུས་གདུང་བར་གྱུར་པའི་འཇིགས་པ་ལས་སྐྱོབ་པས་སེམས་ཅན་མང་པོའི་
ཉེར་འཚོའི་གཞི་ཆེན་པོ་ཉིད་དུ་གྱུར།
དེ་ལྟར་ཡང་སྐྱེས་པ་རབས་ཀྱི་རྒྱུད་ལས། རིག་བྱེད་ཤེས་ལ་དེ་ནི་ཚངས་
པ་བཞིན། །རྒྱལ་པོ་རྣམས་ཀྱིས་བཀུར་བ་རྒྱལ་པོ་བཞིན། །སྐྱེ་རྒུ་རྣམས་ལ་བརྒྱ་
སྦྱིན་མངོན་སུམ་བཞིན། ། ཤེས་འདོད་རྣམས་ལ་དྲན་སྤྱོད་ཕ་དང་འདྲ། ། ཞེས་
པ་ལྟར་ཐབས་ཀྱི་བྱེ་བྲག་ཅི་རིགས་པའི་སྒོ་ནས་ཕན་འདོགས་པ་ཞིག་གོ ། མི་
བདག་ཆེན་པོ་རང་ གིས་ཡོངས་རྫོགས་བསྟན་ པའི་མངའ་ བདག་འཇམ་པའི་
342



དབྱངས་སངས་རྒྱས་ཕུན་ཚོགས་པ་དང་། གཞུང་ལུགས་རབ་འབྱམས་སྨྲ་་
བའི་དབང་པོ་འཇམ་མགོན་བཀྲ་ཤིས་དཔལ་ལྡན་པ། རྒྱ་ཆེན་ཆོས་ཀྱི་སྤྱན་
ལྡན་ཐུབ་བསྟན་མཁན་རིན་པོ་ཆེ་བཟང་པོ་རྒྱལ་མཚན། རྣམ་འདྲེན་བསྟན་
པའི་རྩ་ལག་སི་ཏུ་ཆོས་ཀྱི་འབྱུང་གནས། གསང་ཆེན་རྒྱ་མཚོའི་མངའ་བདག་
མཚུངས་མེད་ཀུན་དགའ་ཆོས་འཕེལ། ཤེས་པར་བྱ་བའི་གཞུང་ལུགས་རྒྱུ་
མཚོའི་མངའ་བདག་བཀྲ་ཤིས་དབང་ཕྱུག མཐུ་སྟོབས་གྲུབ་པའི་དབང་ཕྱུག་
རྡོ་རྗེ་འཛིན་པ་སངས་རྒྱས་རྒྱ་མཚོ་བ་ལ་སོགས་པའི་བསྟན་འཛིན་གྱི་དགེ་བའི་
བཤེས་གཉེན་མང་པོ་དང་། ཁྱད་པར་ངོར་ཆེན་རྡོ་རྗེ་འཆང་ཀུན་དགའ་་
བཟང་པོའི་ལུགས་བཟང་བདུད་རྩིའི་རྒྱུན་མ་ལུས་པ་བཟུང་ནས། ཐམས་
ཅད་མཁྱེན་པ་བཀྲ་ཤིས་ལྷུན་གྲུབ་གྲགས་པའི་རྒྱལ་མཚན་དཔལ་བཟང་པོ་དང༌།
ཡར་ལུང་བཀྲ་ཤིས་ཆོས་སྡེ་ནས་ངག་དབང་ཀུན་དགའ་ལེགས་པའི་འབྱུང་་་
གནས་མདོ་སྨད་ཕྱོགས་སུ་གདན་དྲངས་ནས། ཆབ་འོག་ ཏུ་ གཏོགས་པའི་
སེམས་ཅན་རྒྱ་ཆེན་པོ་ཕན་བདེའི་གནས་སུ་འགོད་པར་མཛད། དེ་དག་ལས་
སྔོན་གྱི་སྐྱེས་བུ་བློ་སྟོབས་དང་ལྡན་པ་མང་པོས་ཀྱང་བརྩམས་པར་མ་ནུས་པའི་
རྒྱལ་བའི་བཀའ་འགྱུར་རོ་འཚལ་གྱི་ཆོས་སྦྱིན་པར་གྱི་བྱ་བ་མཐར་ཕྱིན་པ་དང་།
སྐུ་ཚེའི་མཐར་ཡང་བསྟན་བཅོས་འགྱུར་རོ་འཚལ་གྱི་ཆོས་སྦྱིན་པར་དུ་བསྒྲུབ་
པའི་དབུ་འཛུགས་པ་ལ་སོགས་པ་མདོར་ན་དུས་ཕྱིས་རྣམ་དཀར་མཛད་འཕྲིན་
གྱི་བྱ་བ་སྒྲུབ་མཁན་འདི་འདྲ་བ་མ་བྱུང་ཞེས་གཏམ་དུ་གླེང་བ་དང་། རྒྱལ་
ཁམས་བདེ་བར་སྐྱོང་བ་ལ་བློ་སྒམ་ཞིང་གཏིང་མི་རྟོགས་ པ། བྱ་བ་གང་་་་
བརྩམས་ཀྱང་རང་གི་ངང་གིས་འགྲུབ་པ་ལ་སོགས་ པ་ཡོན་ཏན་བསམ་ལས་
འདས་པ་ཞིག་སྟེ། རིན་ཆེན་ཕྲེང་བ་ལས། ཇི་ལྟར་རྒྱལ་སྲིད་བསྐྱངས་པ་
དང་། །འབངས་ཀུན་བདེ་ལ་འཁོད་པ་དང༌། །བསྔོ་བའི་དགྲ་རྣམས་འདུལ་བ་
དང༌། །རྒྱལ་ཁམས་ཆོས་ཀྱིས་བསྐྱང་བགྱི་བ། །ཞིབ་ཏུ་དགོངས་ནས་གྲུབ་པར་
མཛོད། །འགྲུབ་བམ་མི་འགྲུབ་མ་ངེས་པར། །དགོངས་མ་ཐག་ཏུ་མ་གསུངས་
343



ཤིག ། ཡུན་ཇི་སྲིད་ཅིང་ཆོས་སྒྲུབ་ཅིང་། །སེར་སྣ་འཇུར་གེགས་མ་མཛད་
པར། །བདོག་པ་ཐམས་ཅད་གཏུགས་ཏེ་མཛོད། །ཁྱོད་ནི་བདོག་པ་ཀུན་བོར་
ནས། །གཅིག་པུ་ག་ཤེད་གཤེགས་འཚལ་བས། །ཆོས་ཀྱི་སླད་དུ་སྤྱད་པ་ཀུན། །
ཁྱོད་ཀྱི་མདུན་དུ་འོང་བ་ཉིད། ། འབངས་ལ་རེ་བ་མ་འཇོག་པར། ། ཞལ་་་་་་
བཞུགས་ཚེ་ན་མྱུར་བར་མཛོད། ། ཅེས་བྱ་བ་ལ་སོགས་ པ་སྔོན་གྱི་དྲང་སྲོང་་
མཁས་པ་རྣམས་ཀྱིས་ཇི་ལྟར་གདམས་པའི་བདུད་རྩི་ལྟ་བུའི་ཆོས་རྣམས་ལས་
ནམ་ཡང་མི་འདའ་བ་ལྷུར་ལེན་པ་ཉིད་དོ། །
344



ཀོང་རོང་སྨན་བླ་དོན་གྲུབ།
ཀོང་རོང་སྨན་བླ་དོན་གྲུབ་ཅེས་པ་ནི་ཀོང་སྟོད་བཀྲ་ཤིས་འབྲས་སྤུངས©
སུ་རབ་བྱུང་བཅུ་གཅིག་པའི་ཤིང་ཡོས(སྤྱི་ལོ་1675) ལོར་སྐུ་བལྟམས། སྨན་
བླ་ཞེས་མཚན་ཐོགས་པའི་རྒྱུ་མཚན་ནི། སྤྱིར་ན་རིས་མེད་འགྲོ་ལ་སྨན་དཔྱད་
ཀྱི་སྒོ་ནས་ཕན་བདེའི་དགའ་སྟོན་འཛད་པ་མེད་པ་དལ་འགྲོའི་རྒྱུན་བཞིན་སྤེལ་
བ་དང༌། ལྷག་པར་ཉམས་ཐག་ནད་པ་ཀུན་ལ་བུ་གཅིག་པའི་མ་ལྟར་ཐུགས་
ཤིན་ཏུ་བརྩེ་བས་གཡུ་ཐོག་ཡོན་ཏན་མགོན་པོའི་ཡང་སྲིད་སྨན་བླ་ཞེས་པའི་
མཚན་དེ་ནས་བྱུང་ཞེས་ཉིད་ཀྱི་སློབ་བུ་ཤྲཱི་བྷ་དྲའམ་དཔལ་བཟང་གིས་བརྩམས་
པའི་གཅེས་བསྡུས་ཕན་བདེ་འབུམ་ཕྲག་གི་ཁ་སྐོང་རིན་ཆེན་ཕྲེང་མཛེས་ནང་དུ་
གསལ། །
སྨན་བླ་དོན་གྲུབ་ཀྱི་རྩ་བའི་སྐུ་ཡོན་གསན་ཡུལ་ནི་ལུགས་ཟུང་གི་བཀའ་
དྲིན་ཟླ་མེད་སྨན་བླ་ཚེ་དབང་དང་། སློབ་དཔོན་གཞན་ཕན་བདེ་ཆེན་རྒྱལ་པོ།
དྲུང་འཚོ་བ་སངས་རྒྱས། འདི་ཕྱིའི་སྐྱབས་མཆོག་འགྲོ་མགོན་ཆེན་པོ་དྲིན་
ཅན་བླ་མ་རྣམ་གཉིས་ཞལ་དང་། བེ་བུམ་ལས་བྱུང་བ་སོགས་ལས་ཕྱག་ལེན་
མཐོང་ཞིང་། ཞེས་སྨན་བླ་དོན་གྲུབ་རང་གིས་བརྩམས་པའི་གཅེས་བསྡུས་
ཕན་བདེ་འབུམ་ཕྲག་གི་མཇུག་བྱང་ནང་དུ་འཁོད་འདུག་པས་སྨན་བླ་ཚེ་དབང་
ཞེས་པ་ནི་དམ་པ་དེའི་ཡབ་ཀྱི་མཚན་མིན་ནམ་སྙམ་པ་དང༌། དེ་མིན་སློབ་
དཔོན་གཞན་ཕན་བདེ་ཆེན་རྒྱལ་པོ་ནི་སྨན་དཔྱད་ཀྱི་སློབ་དཔོན་དངོས་རང་
ཡིན། དེ་དག་གི་དྲིན་ལས་སྨན་བླ་དོན་གྲུབ་གསོ་དཔྱད་གཞུང་ལུགས་ལ་་
345



མཁྱེན་པ་རྒྱས་ཤིང་། མན་ངག་ལག་ལེན་ཐོག་ཉམས་སད་ཐེག་ཐུབ་པའི་ཁར།
སྨན་བླ་དོན་གྲུབ་ཀྱིས་དོ་དམ་དང་ཞུས་དག་གནང་སྟེ་སྒམ་པོ་པར་མ་ཞེས་པའི་
རྒྱུད་བཞིའི་ པར་བརྐོས་མཛད། ལྷག་ཏུ་རྒྱ་ཆེའི་ནད་པའི་དོན་དུ་ ཐུགས་་་་
བསྐྱེད་རྣམ་པར་དག་པ་སོགས་གཞན་གྱིས་དོ་ཟླ་དང་བྲལ་བ་ལྟ་བུར་གྱུར། །
ཉིད་ཀྱི་གསུང་ལས། ཉམས་ཐག་ནད་པ་ཕ་མ་དངོས་ཡིན་ནོ། །གཞན་
ཕན་ནུས་ན་རྒྱལ་བ་ཐམས་ཅད་མཉེས། །ཚོགས་གཉིས་རྫོགས་ཐབས་འདི་ལས་
ལྷག་པ་གང༌། ། ཐུགས་ལ་ཞོག་མཛོད་དོན་གཉེར་བློ་གསལ་རྣམས། ། ཞེས་་་་་
གསུངས་པ་དང་། ཕྱོགས་མཚུངས་དུས་དབང་ལྟ་བུས་སྨན་པའི་གཟུགས་་
བརྙན་འཆང་བ་རེ་ཟུང་གིས་དང་པོ་སློབ་དཔོན་མ་བསྟེན། བར་དུ་སློབ་་
གཉེར་མ་སྦྱངས། མཐའ་མ་ལག་ལེན་ཤེས་ཟེར་ཤོག་རལ་ཡིག་ཧྲུལ་ལ་བརྟེན་
ནས་ནད་པར་སྨན་བཅོས་བྱེད་པ་དང་། ཐ་ན་བག་མེད་ཀྱི་བཏུང་བ་ཆང་
གིས་བཟི་ནས་ནད་པ་འདི་ཕྱིར་ཐུག་པའི་ཉེན་ཁའི་དུས་སུའང་ཇི་མི་སྙམ་པར་
མཁས་ཉམས་ཀྱི་འགྱིངས་ཚུལ་སྟོན་པ་རྣམས་གཟིགས་པས་ཐུགས་ལ་སྐྱོ་སྣང་
དྲག་པོ་འཁྲུངས་པ་དང་། དེ་ལ་བརྟེན་ནས་རང་ཉིད་དགུང་ལོ་གང་འཚམས་
ཕེབས་ཀྱང་སློབ་དཔོན་གོང་མ་རྣམས་ཀྱི་ཕྱག་བཞེས་དང༌། གསང་ཚིག་་་་
ཐུགས་ལ་གསལ་བ་རྣམས་ཆུ་བོ་རྒྱ་མཚོར་ཐིམས་པ་དགོས་པ་མེད་པ་ལྟར་མཁྱེན་
ཏེ། དཔལ་ལྡན་གསོ་བ་རིག་པའི་མན་ངག་ཀུན་ལས་ཟབ་གཅེས་ཡང་བཅུད་
བསྡུས་པ་ཕན་བདེ་འབུམ་ཕྲག་ཞེས་བྱ་བ་འདི་ཉིད་ལེགས་པར་བརྩམས། །
དེའི་སྐོར་གྱི་གསུང་གི་ཚིགས་བཅད་ནི། གནས་དུས་འདི་ལྟར་སྨན་
པའི་གཟུགས་བརྙན་འགའ། ། སློབ་དཔོན་མ་བསྟེན་སློབ་གཉེར་མ་སྦྱངས་་་་་
པར། །ལག་ལེན་ཤེས་ཟེར་ཤོག་རལ་ཡིག་ཧྲུལ་ཐོགས། །ནད་པའི་སྔས་འགོར་
ཆང་བཟིས་འགྱིངས་པ་མཐོང་། །ཀྱེ་མ་རྐྱེན་འདིས་སྐྱོ་བ་དབང་མེད་སྐྱེས། །ན་
ཚོད་ཡོལ་ཀྱང་ཡིག་ཆ་སྣ་ཚོགས་བལྟས། །དྲིན་ཆེན་སློབ་དཔོན་རྣམས་ཀྱི་ཕྱག་
བཞེས་བསམས། །ནད་ཚུལ་བཅོས་ཚུལ་སེམས་ལ་ཞུས་དག་བཏང་། །ཐེ་ཚོམ་
346



སེལ་ཞིང་དྲིན་ཅན་དད་པས་དྲན། ། ཐུགས་ཀྱི་གསང་ཚིག་སེམས་ལ་གསལ་བ་
འགའ། །ཆུ་བོ་རྒྱ་མཚོར་ཐིམ་ལ་དགོས་པ་ཅི། །ཞེས་གསུངས་པ་ལྟར་ཕྱི་རབས་
དོན་དུ་ཇི་སྲིད་ནམ་གནས་བར་དུ་གསུང་གི་མཛད་པའི་ཕྱག་རྗེས་རྣམ་དག་
བཞག་ཅིང༌། དེའི་སྟེང་དུ་ཡང་བསྐྱར་གསལ་བཤད་དགོས་པ་རྣམས་ལ་མན་
ངག་ཕན་བདེ་འབུམ་ཕྲག་ལས་འཕྲོས་པའི་བརྡ་ཚིག་གསང་རྒྱའི་ལྕགས་འབྱེད་
གསེར་གྱི་ལྡེ་མིག་ཅེས་པ་ལྗགས་རྩོམ་དང་འབྲེལ་རྗེས་འཇུག་སློབ་མ་ཚོས་གསོ་
དཔྱད་ཀྱི་གཞུང་ལུགས་རྒྱ་མཚོ་ལྟ་བུར་ཐོས་བརྩོན་བྱེད་དགོས་པར་ཟུར་སྨན་
ཆེན་པོའི་གསུང་གི་དུམ་བུ། གཞུང་ལ་མ་བསྟེན་ལག་ལེན་ཤེས་ཟེར་བ། །
བརླན་གཤེར་སྤངས་པའི་ཆུ་ཡིན་ཟེར་དང་མཚུངས། །ཞེས་པའི་དཔེ་དོན་སྦྱར་
བ་གདམས་ངག་ཚུལ་དུ་ཡིད་འཇོག་བྱེད་རྒྱུར་ནན་བཤད་གནང་། །
གཞན་ཡང་སྨན་བླ་དོན་གྲུབ་ཀྱིས་རེག་ཟིག་ནེའུ་ལེའི་རྐྱལ་པ་ཞེས་པ་ནོར་
བུའི་བང་མཛོད་དང་འདྲ་བ་བརྩམས་པའི་སྐོར་ལོ་རྒྱུས་ནང་གསལ་རུང་མིག་
ལམ་དུ་མ་གྱུར་བ་དང་། དེའི་ཆར་ གཏོགས་ པ་ཕྱི་ རྒྱུད་ ཕ་ལམ་རིན་ཆེན་་་
འཁོར་ལོ་ཞེས་བྱ་བའི་མན་ངག་བཀླགས་པས་དོན་གྲུབ་ཚིགས་བཅད་གོ་བདེ་
ཞིང་འབྲེལ་ཆགས་པ། གཙོ་བོ་གཡུ་ཐོག་ཡོན་ཏན་མགོན་པོ་དང་། བྲང་ཏི་
ཡབ་སྲས། ཟུར་མཁར་ཁུ་དབོན་གྱི་བཞེད་སྲོལ་མན་ངག་གསང་མཛོད་ཀྱི་
ཞལ་ཕྱེ་བ་དང་གཉིས་སུ་མེད་པ་འདི་དག་མཛད་པར་མ་ཟད། དུས་དང་རྣམ་
པ་ཀུན་ཏུ་རྗེ་བཙུན་གཡུ་ཐོག་པ་དང་། ཟུར་མཁར་ཁུ་དབོན་སོགས་ལ་མི་
ཕྱེད་པའི་དད་པ་བརྟན་ཅིང་བསྔགས་བརྗོད་ཀྱི་མེ་ཏོག་ཕྲེང་བས་ལན་བརྒྱར་ཕུ་
དུད་གནང་བ་སོགས་མཛད་ཚུལ་ཤིན་ཏུ་བཟང་། །
རྗེ་འདིའི་གསུང་ལས་ཀྱང་། གང་ལ་སྐྱབས་སོང་ཐུགས་རྗེའི་ཟླ་རིས་
ཀྱིས། ། བློ་གྲོས་ཀུནྡའི་འཛུམ་དཀར་འབྱེད་པ་དང༌། ། མི་ཤེས་མུན་པ་དྲུངས་
ནས་འབྱིན་མཛད་པ། །གཡུ་ཐོག་ཟླ་བའི་དབང་པོར་ཕྱག་འཚལ་ལོ། །ཕྱི་ནང་
ཀུན་གྱི་རྟེན་ཅིང་འབྲེལ་བྱུང་ཚུལ། །བྱང་ཞིང་ཆུབ་ནས་འཕེལ་ཟད་མགོ་སྙོམ་
347



པའི། ། ཡང་དག་དོན་གྱི་མཁན་པོ་ཆོས་ཀྱི་རྗེ། །ཟུར་མཁར་ཁུ་དབོན་བརྒྱུད་
བཅས་སྤྱི་བོས་མཆོད། །ཅེས་གསུངས་སོ། ། །
དེ་ ལྟར་ སྨན་བླ་དོན་ གྲུབ་ མཆོག་ གིས་ གསོ་ དཔྱད་ ཀྱི་ བསྟན་ པ་ དང༌།
འགྲོ་དོན་འཕྲིན་ལས་རྒྱ་ཆེན་པོ་དེ་ཙམ་བྱུང་རུང་ད་དུང་ཐུགས་ཡིད་མ་ཚིམས་
པར་སྔོན་དུས་གསར་མ་གཡུ་ཐོག་མགོན་པོ་རང་གི་ཐུགས་སྲས་མཆོག་གྱུར་སུམ་
སྟོན་ཡེ་ཤེས་གཟུངས་ལ་གསུང་ལ་གསུང་འཕྲོས་ཀྱི་ཚུལ་དུ་གནང་བ་བྱིན་རླབས་
ཆེ་བའི་བླ་སྒྲུབ་ཆོས་ཚན་སོ་ལྔའི་གྲངས་སུ་བཀོད་པ་དཔེ་ཐོག་ཏུ་ཚིག་དོན་གོ་
བདེ་ཞིང་ལག་ལེན་གནད་དུ་འདྲིལ་བ་སྣང་ཡང་བློ་འཛིན་དཀའ་བར་བརྟེན་
ལག་ལེན་གཞན་ཕན་དར་རྒྱས་ཆེར་མ་སྣང་བས་དེ་དག་ཐུགས་ཀྱིས་མ་བཟོད་
པར་འབྱུང་བ་ལུས་འཁྲུགས་ཀྱི་གེགས་སེལ་ཚིགས་སུ་བཅད་པ་ཀུན་གསལ་ནམ་
མཁའ་ཞེས་པ་ཕྱོགས་སྒྲིག་མཛད་པ་སོགས་རང་ཅག་རྣམས་ལ་གཞན་དྲིང་མི་
འཇོག་པའི་དོན་གྱི་སྨན་བླ་དངོས་དང་མཚུངས་པ་ཞིག་ཡིན་ནོ། །
དམ་པ་དེའི་བརྒྱུད་འཛིན་སློབ་མའི་ནང་ནས་གྲགས་ཆེ་བ་ནི་ཤྲཱི་བྷ་དྲའམ་
དཔལ་བཟང་ཞེས་པ་འདི་ཉིད་ཀྱིས་གཅེས་བསྡུས་ཕན་བདེ་འབུམ་ཕྲག་གི་ཁ་
སྐོང་རིན་ཆེན་ཕྲེང་མཛེས་ཞེས་པ་བརྩམས་ཤིང༌། དེའི་དགོས་པ་ནི་སློབ་་
དཔོན་བཀའ་དྲིན་གསུམ་ལྡན་སྨན་བླ་དོན་གྲུབ་ཀྱིས་རྒྱ་བོད་མཁས་དབང་དུ་
མའི་མན་ངག་ཟབ་བཅུད་བསྡུས་པ་ཕན་བདེ་འབུམ་ཕྲག་གི་མཇུག་ཏུ། སཱ་
རའི་ལྷན་ཐབས་དང་། བྱེ་བ་རིང་བསྲེལ་ནས་སྦྱོར་སྡེ་རེ་གཉིས་བླངས་དགོས་
པ་མ་གཏོགས་གཞན་གྲགས་ཆེ་གཤིས་བཞག་པ་ཡིན་ཞེས་གསུངས་པར་བརྟེན།
བྱེ་བ་རིང་བསྲེལ་དང་ལྷན་ཐབས་ཟུང་ནས་ཕན་བདེ་འབུམ་ཕྲག་ཏུ་སྦྱོར་སྡེ་མ་
ཚང་བ་རྣམས་གློ་བུར་དུ་དགོས་ཚེ་དཔེ་ལ་ལུས་ནས་དགོས་དུས་སླེབས་པར་
དཀའ་སྙམ་ནས་ལག་ལེན་ཡང་ཡང་བྱས་པའི་ལག་ལེན་གདེང་འཁེལ་བ་ཀུན་
དང༌། དབང་ལུང་བཀའ་གཏད་སོགས་ཐོབ་དགོས་པའི་རིགས་རྣམས་ཉུང་
ངུར་བསྡུས་ནས་རང་གི་བསྟེན་བྱ་ཙམ་དུ་བཀོད་ཅེས་གསལ་བ་ལྟར་དོན་དུ་གོང་
348



གསལ་ཁ་སྐོང་རིན་ཆེན་ཕྲེང་བར་ལྷན་ཐབས་དང་། བྱེ་བ་རིང་བསྲེལ་གཉིས་
ནས་བསྐྱར་དུ་ཁ་གསབ་གནང་བ་དེས་སློབ་དཔོན་གྱི་དགོངས་བཞེད་འགྲུབ་
པའི་སྲི་ཞུ་ཉག་ཅིག་ཏུ་ངེས། དེ་མིན་གཅེས་བསྡུས་ཕན་བདེའི་ཡང་སྙིང་ངམ།
གཅེས་བསྡུས་ནོར་བུའི་བང་མཛོད་ཅེས་པ་སློབ་དཔོན་བྱམས་པ་དང་། དོན་
ལྡན་མཚན་ཅན་གཉིས་ཀྱི་སློབ་མ་དཔལ་གྱི་མིང་ཅན་ཞེས་པས་བརྩམས་པ་དང༌།
ཁོང་གིས་གཙོ་བོར་རྒྱུད་ཀྱི་རྒྱལ་པོ་རྣམས་ནས་སྨན་སྦྱོར་ཁ་ཡར་གྱི་ཕན་ཡོན་
ཟུར་འདོན་དང་། གཡུ་མགོན་གཉིས་པ་སཱ་རའི་མཚན་ཅན་གྱི་བཀའ་རྩོམ་
མན་རྒྱུད་ལྷན་ཐབས། དཔལ་འབྲི་གུང་པ་ཆོས་ཀྱི་གྲགས་པའི་དངོས་སློབ་
དཀོན་མཆོག་འགྲོ་ཕན་དབང་པོས་བྱེ་རིང་སོགས་མན་ངག་ཀུན་ནས་བསྡུས་པ་
ཕན་བདེའི་སྙིང་པོ་འཆི་མེད་གྲུབ་པའི་ཞལ་ལུང་། ཕན་བདེ་བརྒྱ་རྩ་སོགས་
གཅེས་བསྡུས་ཁ་ཡར་དང༌། སྐབས་དེའི་སྨན་པ་མཁས་པ་མྱོང་ཅན་རྣམས་ལ་
སྨན་སྦྱོར་ཟབ་མོ་ཁ་ཤས་ཡོད་པ་རྣམས་ཀྱང་དད་གུས་འབད་པ་དུ་མས་བཙལ་
ཏེ་ཕྱོགས་གཅིག་ཏུ་བཀོད་ཅིང་། ཆིག་བརྒྱུད་གསང་སྨན་ ཕལ་ཆེར་ཀྱང་་་་
མཆན་བུར་བཀྲལ། མན་རྒྱུད་བཅོས་ཚུལ་གྱི་ཟབ་གནད་ཁ་ཡར་ཀྱང་སྦྱོར་
ཚད་དུ་བསྡེབས། ཕྱི་རྒྱུད་མཇུག་དོན་ལྟར་གསོ་བ་རིག་པའི་གཞུང་ལུགས་ལ་
བསྟོད་པ་སོགས་ཅུང་ཟད་ཆ་ཚང་བ་ཞིག་མཛད་རུང་། སྨན་བླ་དོན་གྲུབ་ཀྱི་
རྗེས་འཛིན་རིགས་ཡིན་མིན་ཁ་ཚོན་བཅད་མ་ཐུབ་ཀྱང༌། འབྲི་གུང་གི་ཁོངས་
གཏོགས་ཡིན་པ་ཉག་ཅིག་ལ་ད་ལམ་བར་འཇུག་ཏུ་བཀོད་པ་དང་། ཕྱིས་ནས་
གཅེས་བསྡུས་ཕན་བདེའི་ཡང་སྙིང་མཛད་མཁན་དཔལ་གྱི་མིང་ཅན་ཞེས་པའི་
རྣམ་ཐར་རམ། ཡང་ན་བརྩམས་ཆོས་ཁ་གསབ་འདྲ་བྱུང་ཚེ་བསྐྱར་དུ་མཚན་
གྱི་རྣམ་གྲངས་བཀོད་ནས་མཛད་རྗེས་ངོ་སྤྲོད་ཡོད་པར་ཞུའོ། །
མཆན་འགྲེལ།
D ཀོང་སྟོད་བཀྲ་ཤིས་འབྲས་སྤུངས་ནི་ད་ལྟ་ཀོང་པོ་རྒྱ་མདའ་རྫོང་གི་ཕུ་ལ་དགོན་པ་ཡོད་
པ་དེར་ཟེར། །
349



ཆུ་བཟང་སྐུ་ཕྲེང་དང་པོ་རྣམ་རྒྱལ་དཔལ་འབྱོར།
༧ JR
ཆུ་བཟང་སྐུ་ཕྲེང་དང་པོ་རྣམ་རྒྱལ་དཔལ་འབྱོར་ཞེས་པ་རབ་བྱུང་བཅུ་
པའི་ས་རྟ (སྤྱི་ལོ་1618) ལོ་ལ་བོད་ཀྱི་སྟོད་ལུང་དཀར་ལེབ་ཁང་གསར་དུ་སྐུ་
འཁྲུངས། ར་སྟོད་དང་འབྲས་སྤུངས་སྒོ་མང་དུ་བཞུགས། གླིང་བསྲེ་ཞེས་
པའི་མཚན་རྟགས་བླངས། གཙང་པ་རྒྱལ་པོས་ས་སྐྱ་དང༌། ཀརྨ་པའི་དགེ་
བཤེས་གཉིས་དགེ་ལུགས་པ་དང་རྩོད་པ་བྱེད་པར་བཏང་དུས། པཎ་ཆེན་བློ་
བཟང་ཆོས་རྒྱན་གྱིས་ཁོང་རྩོད་པའི་ཟླར་བཀའ་གནང་བ་ལྟར་རྩོད་པ་བརྒྱབ་ཏེ་
ཕ་རོལ་ཕམ་པར་བྱས་ཤིང་། རྗེས་སུ་མདོ་སྨད་ཧན་སྟག་ལུང་ནས་རྒྱལ་བ་
ཡོན་ཏན་རྒྱ་མཚོར་ཞུས་ནས་འདི་པ་མདོ་སྨད་དུ་གདན་དྲངས་ཏེ་མཚོ་སྲིབ་ཏུ་
ལོ་གཅིག་ཙམ་བཞུགས། ད་དུང་ ཐ་ཁིར་ཞེས་པར་ལོ་ཤས་བཞུགས། དེ་
ནས་སྐུ་འབུམ་གྱི་ཁྲི་དང་། དགོན་ལུང་ཁྲིར་བཞུགས། ས་གླང(སྤྱི་ལོ་་་
1657) ལོ་འབུམ་ལུང་བཀྲ་ཤིས་ཐང་དུ་ཆུ་བཟང་དགོན་དགའ་ལྡན་མི་འགྱུར་
གླིང་ཞེས་པ་ཕྱག་བཏབ་ནས་བཟུང་ཆུ་བཟང་སྐུ་ཕྲེང་རིམ་བྱོན་ལ་ཆུ་བཟང་པ་
ཞེས་པའི་མཚན་ཐོགས་པའི་རྒྱུ་མཚན་དེ་ལྟར་ཡིན་ནོ། །
ཀཱ
350



ཆུ་བཟང་བློ་བཟང་བསྟན་པའི་རྒྱལ་མཚན།
ཆུ་བཟང་བློ་བཟང་བསྟན་པའི་རྒྱལ་མཚན་ཞེས་པ་ནི། རབ་བྱུང་བཅུ་
གཅིག་ པའི་ དགའ་ བ་ ཞེས་ པ་ ཆུ་ འབྲུག (སྤྱི་ ལོ་ 1652）ལོར་ སྐུ་ འཁྲུངས།
བཙན་པོ་དོན་གྲུབ་རྒྱ་མཚོ་ཡོངས་འཛིན་དུ་བསྟེན་ནས་སྐུ་འབུམ་དུ་གསན་སྦྱོང་
དང༌། དེའི་རྗེས་དབུས་སུ་ཐུགས་གཉེར་ལ་ཕེབས་རྗེས་རྩེད་ཐང་དུ་གྲྭ་སྐོར་
མཛད། སྐུ་འབུམ་མཁན་ཁྲིར་བཞུགས་སྐབས་ཁོང་གི་ཐུགས་དགོངས་ལ་་་
གདན་ས་ཆེན་པོ་འདིར་རྗེ་རྒྱལ་བ་གཉིས་པས་ཉམས་སུ་བསྟར་བའི་མདོ་སྔགས་
རབ་འབྱམས་ཀྱི་གཞུང་ལུགས་ལ་བཤད་དང་སྒྲུབ་ པའི་འཆད་ཉན་གྱི་སྲོལ་་་
བཟང་ཚུགས་ནས་དར་རྒྱས་སུ་ཡོད་ཐོག སྒྲ་སྙན་ངག་ས་རིས་སོགས་དུས་
འཁོར་གྲྭ་ཚང་གི་ཁོངས་སུ་འདུས་པ་ཡིན་མོད། འོན་ཀྱང་གསོ་རིག་གི་ཕྱོགས་
སུ་སྔར་རྗེ་བླ་མ་མཆོག་གིས་སྨན་བླ་གཉིས་པ་ཚལ་པ་དཀོན་ཅོག་སྐྱབས་དྲུང་
ནས་སྨན་དཔྱད་ཡན་ལག་བརྒྱུད་པ། རྒྱུད་བཞི་གསན་སྦྱོང་གནང་བའི་རྣམ་
ཐར་དེ་མ་ཉམས་པར་ཕྱི་རབས་རྣམས་ཀྱི་བརྒྱུད་འཛིན་བྱེད་རྒྱུ་གལ་ཆེ་ཞིག་རེད་
དགོངས་ནས་རབ་བྱུང་བཅུ་གཉིས་པའི་བོང་བུ་ཞེས་པ་ལྕགས་ཡོས(སྤྱི་ལོ་་་
1711) ལོ་ལ་ཆུ་བཟང་རིན་པོ་ཆེའི་བཀའ་ལས། དོན་དུ་གསོ་རིག་གྲྭ་ཚང་
བཙུགས་པ་ཡིན་ཀྱང་རེ་ཞིག་མིང་ལ་སྔགས་པ་གྲྭ་ཚང་ཞེས་ཐོགས་གསུངས། །
འདུས་ཚོགས་དང་ལས་སྣེ་རྣམས་དང་གྲོས་མཐུན་བྱུང་སྟེ་ཞབས་དྲུང་ཆེ་
བ་ངག་དབང་བློ་བཟང་པ་ཁྲིར་བསྐོས་གནང་མཛད། དེ་དུས་མཚོ་སྔོན་གྱི་
དཔོན་ཁག་དུ་མས་སྦྱིན་བདག་བྱས་ཏེ་སྔགས་པ་གྲྭ་ཚང་འདུ་ཁང་བརྒྱུན་གྲངས་
351



ཉེར་ལྔ་སྟེང་ཤོད་དང་བཅས་པ་གསར་བསྐྲུན་བྱས། ཆུ་བཟང་རིན་པོ་ཆེས་
བཅའ་ཡིག་བརྩམས་ནས་གནང་བ་སོགས་སྨན་དཔྱད་ཀྱི་བསྟན་པ་དར་རྒྱས་
ཡོང་བར་ཐུགས་བསྐྱེད་བཟང་པོའི་སྒོ་ནས་འཕྲིན་ལས་བསྐྱངས་པ་སོགས་དང་།
ཆུ་བཟང་སྐུ་ཕྲེང་གཉིས་པ་འདི་སྤྱིར་རིག་གནས་མཐའ་དག་དང༌། ཁྱད་པར་
གཞུང་རབ་འབྱམས་ལ་མཁྱེན་པའི་ ཕུལ་དུ་ཕྱིན་པར་བརྟེན་རྒྱལ་བ་སྐུ་ཕྲེང་།
བདུན་པ་སྐལ་བཟང་རྒྱ་མཚོའི་ཡོངས་འཛིན་ཡང་མཛད་མྱོང༌། །
རྗེས་སུ་གསེར་ཁོག་དགོན་པའི་ཁྲི་པ་ལས་ཐོག་ཡིན་སྐབས་ཆུ་སྟག(སྤྱི་ལོ་
1722) ལོ་དང་ཆུ་ཡོས (སྤྱི་ལོ་1723)ལོར་མཚོ་སྔོན་དུས་ཟིང་འཛོམས་པར་
བརྟེན། ཆུ་བཟང་རིན་པོ་ཆེ་ཁོང་གིས་འཁྲུགས་ལོང་གི་ནང་ལ་མི་ལེགས་པའི་
ཉེས་པ་ཅུང་ཟད་ཙམ་ཡང་བསགས་མེད་ཀྱང་། བཀྲ་མི་ཤིས་པར་བྱ་རྡོག་
དགོན་གྱི་བླ་མ་གསེར་ཏོག་པ་གླིང་ཏ་ཡེ་ཆོས་རྗེ་སོགས་ཀྱིས་དམག་དཔོན་བྱས་
པས་རྒྱ་ལ་འཁྲུག་པ་བསླངས་སྟབས། དེ་ཚོའི་ཉེས་པ་རྣམས་དགོན་གྱི་ཁྲི་པ་
ལས་ཐོག་པར་ཕོག་ནས་སྐུ་འདས། འཇམ་དབྱངས་བཞད་པ་སྐུ་ཕྲེང་གཉིས་
པ་ཀུན་མཁྱེན་འཇིགས་མེད་དབང་པོས་མཛད་པའི་སྐུ་འབུམ་གདན་རབས་མུ་
ཏིག་ཕྲེང་བར། ཆུ་བཟང་གོང་མ་བློ་བཟང་བསྟན་པའི་རྒྱལ་མཚན་གྱིས་སྨན་
པ་གྲྭ་ཚང་འཛུགས་པར་མཛད་ཀྱང༌། བར་སྐབས་སུ་མཚོ་སྔོན་གྱི་འཁྲུག་པའི་
དབང་གིས་མ་གནས་སོ་ཞེས་པའང་རྒྱུ་མཚན་དེ་ལྟར་ཡིན། །
དེ་རྗེས་དུས་རེ་ཞིག་གི་རྗེས་སུ་ཟི་ལིང་ཏོར་གེ་ ཨམ་བན་གྱིས་སྔར་གྱི་་
སྔགས་པ་གྲྭ་ཚང་དེ་དོན་དུ་ཨེམ་ཆི་གྲྭ་ཚང་ཡིན་པ་དེའི་ཕྱིར་སྔགས་གྲྭའི་མིང་
བསྒྱུར་ཏེ་སྨན་པ་གྲྭ་ཚང་ཟེར་ན་བཙུགས་ཆོག་པའི་བཀའ་གནང་བ་ལྟར། སྐུ་
འབུམ་མཁན་པོ་ལས་ཐོག་པ་སེར་བྱས་ཚུལ་ཁྲིམས་རིན་པོ་ཆེ་ནས་རབ་བྱུང་བཅུ་
གཉིས་པའི་སྣ་ཚོགས་དབྱིག་ཅེས་པ་ཤིང་སྦྲུལ(སྤྱི་ལོ་1725)ལོར་ཨེམ་ཆི་སྙན་
གྲགས་ཅན་སྨན་པའི་སློབ་དཔོན་དུ་བསྐོ་བཞག་དང་། སྔར་གྱི་བཅའ་ཡིག་གི་
དགོངས་དོན་བཞིན་སྨན་པ་གྲྭ་ཚང་གསར་འཛུགས་གནང་། དེ་ནས་སྒོ་མོ་ཚོ་
352



འགུ་རྟག་ཕྱུག་འཕྲིན་ལས་རྒྱ་མཚོ་སོགས་སྨན་པའི་ཁྲི་རབས་ཁ་ཤས་སོང་བའི་
རྗེས་སུ་ཆུ་བཟང་བསྟན་པའི་རྒྱལ་མཚན་གྱི་སྐུ་སྐྱེ་ཆུ་བཟང་སྐུ་ཕྲེང་གསུམ་པ་
ངག་དབང་ཐུབ་བསྟན་དབང་ཕྱུག་ཅེས་པ་གསོ་རིག་ལ་མཁྱེན་རྒྱ་ཡངས་པ་དང་།
སྐུ་འབུམ་སྨན་པ་གྲྭ་ཚང་སླར་འཛུགས་ཕྱོགས་སུའང་ཁོང་གི་བཀའ་དྲིན་ལྷག་
པར་ཆེ་བའི་སྐོར་རྣམ་ཐར་དཔག་བསམ་ལྗོན་བཟང་ནང་དུ་གསལ། ཁོང་གི་
གསུང་རྩོམ་པོད་གཅིག་གི་ནང་སྨན་གྱི་བཀའ་རྩོམ་ཡང་ཡོད་པར་སྣང༌། ཆུ་
བཟང་སྐུ་ཕྲེང་བཞི་པ་ལྕང་སྐྱའི་སྐུ་མཆེད་དུ་འཁྲུངས་པ་བློ་བཟང་ཐུབ་བསྟན་
རབ་རྒྱས་འདི་པས་ཀྱང་སྨན་གྱི་གཞུང་ལ་ཐོས་བསམ་མཛད་པའི་ལོ་རྒྱུས་མཆིས།
ཆུ་བཟང་སྐུ་ཕྲེང་ལྔ་པ་བློ་བཟང་ཐུབ་བསྟན་བཤད་སྒྲུབ་ཉི་མ་ཞེས་པས་མ་ཡང་
པཎྜི་ཏ་ནས་གསོ་རིག་གསན་ཞིང་སྨན་གྱི་ལག་ལེན་རིན་ཆེན་སྦྱོར་བ་སོགས་ཕྱག་
བཞེས་དང་འབྲེལ་སྔོན་གྱི་སྨན་ཐང་དང་། རོ་བཀྲའི་དཔེ་རིས་རྣམས་ལ་ཁ་
སྐོང་དང་གསར་བཟོ་གནང༌། གསུང་རྩོམ་པོད་བཞིའི་ནང་དུ་སྨན་གྱི་ངོས་
འཛིན་དང༌། འཁྲུངས་དཔེ། ལུས་ ཐིག་གི་དཔེ་རིས་ སོགས་ གསལ་པོར་་
བསྟན་པའི་བརྩམས་དཔེ་མང་པོ་བཞུགས། ཁོང་གི་སློབ་བརྒྱུད་བྲ་ཏི་བློ་་་
གསལ་དང་། པ་རི་བླ་མ་སོགས་གྲགས་ཆེ་བའི་སྨན་རམས་པ་དུ་མ་བྱུང་ཞིང༌།
དེའི་ནང་ནས་དགེ་བཤེས་དམ་ཆོས་རྒྱ་མཚོ་སོགས་གསོ་རིག་ཕྱོགས་ཀྱི་གསུང་
རྩོམ་ཅན་ཡང་མང་དག་བྱོན་ནོ། །
353



སུམ་པ་ཡེ་ཤེས་དཔལ་འབྱོར།
སུམ་པ་ཡེ་ཤེས་དཔལ་འབྱོར་ཞེས་
པ་ནི། རབ་བྱུང་བཅུ་གཉིས་པའི་ཤིང་
སྤྲེལ(སྤྱི་ལོ་1704)ལོར་མཚོ་སྔོན་་་་
གཡས་རུའི་ ཐོ་ལི་ཞེས་པར་ཡབ་ཨོ་་་
རོད་པ་རྡོ་རྗེ་བཀྲ་ ཤིས་དང༌། ཡུམ་་་
ཇུན་གར་བ་བཀྲ་ཤིས་མཚོ་གཉིས་ཀྱི་་་་
སྲས་སུ་འཁྲུངས། ཆུང་དུས་ནས་་་་་་་
དགོན་ལུང་དུ་ཐོས་བསམ་སློབ་གཉེར་
གནང༌། དགུང་ལོ་ཉི་ཤུ་བཞེས་པ་ཆུ་
ཡོས(སྤྱི་ལོ་1723) ལོར་དབུས་སུ་་་་་
གསན་སྦྱོང་མཛད་ནས་གཞུང་རབ་་་་་
འབྱམས་ལ་མཁས་པར་གྱུར་ཅིང་། གསོ་རིག་སོགས་རིག་གནས་ཀུན་ལ་་་་་
མཁས་པ་ཕུལ་བྱུང་གི་སྦྱངས་པ་གནང་། འབྲས་ཡུལ་སྐྱེད་ཚལ་གྱི་མཁན་པོར་
བཞུགས། ཕྱིས་སུ་ལྕགས་ཕག(སྤྱི་ལོ་1731)ལོ་ལ་དགོན་ལུང་དུ་ཕྱིར་ཕེབས།
མེ་སྦྲུལ(སྤྱི་ལོ་1734)ལོར་གོང་མ་ཆན་ལུང་རྒྱལ་པོས་པེ་ཅིང་དུ་གདན་དྲངས།
ཆུ་སྤྲེལ(སྤྱི་ལོ་1752）ལོར་ ཇག་རུང་སྨད་ཀྱི་སྟག་ལུང་དགོན་གྱི་ཨ་སྐེ་སྨན་
རམས་པ་ཉི་མ་རྒྱལ་མཚན་ཞེས་པ་སྔར་རྒྱལ་དབང་ལྔ་པའི་བླ་སྨན་ཕུག་པོ་ཆེའི་
སློབ་མ་དེ་ནི་བར་སྐབས་དེར་མདོ་སྨད་བྱང་ཕྱོགས་ཀྱི་སྨན་པ་གྲགས་ཅན་གཅིག་
354



པུ་ཡིན་ པས། ཁོང་གིས་སྨན་རམས་པ་ཆེན་པོའི་དྲུང་ནས་གསོ་རིག་རྒྱུད་
བཞིའི་ལུང་ཁྲིད་དང༌། ་སྔོའི་ངོས་འཛིན་བཅས་ཞིབ་རྒྱས་གསན། །
ཕྱིས་སུ་སུམ་པ་མཁན་པོས་གཅིག་ཏུ་སྨན་གྱི་དགེ་རྒན་རིན་པོ་ཆེའི་གསོ་
དཔྱད་ཀྱི་ལག་ལེན་ཡང་དག་ཟབ་རྒྱས་ཁྱད་པར་ཅན་རྣམས་མི་ཉམས་ཡོང་ཆེད་
དང་། གཉིས་སུ་མན་ངག་རིན་ཆེན་ལྟ་བུ་རྙེད་པ་བརྗེད་ངས་ཀྱི་རྐུན་པོས་
ཁྱེར་སྲིད་དགོངས་ནས། དཔེ་མཁྱུད་གབ་སྦས་མེད་པར་ནག་འགྲོས་ཚུལ་དུ་
སྨན་གཞུང་མ་བུ་གསུམ་དང་། གཞན་དག་ཀྱང་ཡི་གེར་བཀོད་ཅེས་གསུངས།
དེ་རྗེས་ས་ཕག ( སྤྱི་ལོ་1779) ལོར་པཎ་ཆེན་བློ་བཟང་ཡེ་ཤེས་མཆོག་ནས་སུམ་
པ་ཡེ་ཤེས་དཔལ་འབྱོར་ལ་ཨེར་ཏི་ནི་ཤི་ཀོ་ཐུ་པཎྜི་ཏ་ཞེས་པའི་ཆོ་ལོ་གནང་།
དམ་པ་དེའི་སྨན་གྱི་སློབ་རྒྱུན་མཐའ་ཡས་པ་བྱུང་ཞིང་། དགོན་ལུང་དུ་ལོ་
མང་བཞུགས་རིང་སྨན་གྱི་སློབ་མ་མང་པོ་འདུས་ཡོད། དཔེར་ན། ཁོང་གི་
སྐུ་ཚེའི་སྨད་དགུང་ལོ་བགྲེས་པོའི་དུས་སུ་ཆུ་སྟག (སྤྱི་ལོ་1782)ལོར་དགོན་
ལུང་དུ་སྒྲ་སྙན་ངག་སྡེབ་སྦྱོར་སློབ་མཁན་མི་གྲངས་བཞི་བཅུ་དང༌། གསོ་རིག་
སྦྱོང་མི་སུམ་ཅུ། སྐར་རྩིས་སྦྱོང་མི་སུམ་ཅུ་བྱུང་ཞེས་རང་ཉིད་ཀྱི་རྣམ་ཐར་
ནང་བཀོད་པ་ལྟར་ཡིན། །
སུམ་པ་པཎྜི་ཏའི་སྨན་རྒྱུན་དགོན་ལུང་དུ་དར་ཧན་སྨན་རམས་པ་དཀོན་
ཅོག་དགེ་ལེགས་བསམ་འགྲུབ། ཁོང་གི་དྲུང་འདོ་བ་ནང་སོ་ཨེམ་ཆི་དཔོན།
མན་ངག་ལྷན་ཐབས་ཀྱི་མཆན་རྩོམ་པ་པོ་ཆོས་རྒྱལ་བློ་བཟང་དབང་རྒྱལ་སོགས་
དང༌། ད་ལྟའི་ཏ་ཐུང་ཤན་དུ་གྲགས་པར་ཟངས་སྐོར་དགོན་དུ་བཟང་སྐོར་
ཚང་། ཡང་སྟོང་ཀྱི་མཁན་པོ་ཚང་། ཕྱིས་ཀྱི་བརྒྱུད་པ་ལོ་རེ་རྫོང་དུ་མ་ཡང་
སྨན་པའི་བརྒྱུད་ཀྱི་སྨན་པ་བར་མ་ཆད་པ་བྱུང་བ་ཡིན་ལ། སྨན་བརྒྱུད་འདི་
བར་རྩ་བལྟ་བའི་སློབ་གཞིའི་ཐང་ཀ་དྲུག་ཡོད་པ་ནི་ཕྱོགས་ཀྱི་སྨན་པ་རྣམས་
ཀྱིས་དཔེ་བཤུས་བྱས་པ་དང༌། ཚད་མར་བྱེད་པའི་དཔེ་རིས་ངོ་མཚར་བ་ཞིག་
ཀྱང་ཡིན། མ་ཡང་སྨན་བརྒྱུད་རྗེས་མ་ད་ལྟའི་བློ་གསལ་གྱི་བར་བརྒྱུད་མ་ཆད་
ན་
355



པར་བྱུང་ཞིང་། དེ་དང་མཚུངས་པར་ཁོང་གི་སློབ་རྒྱུན་ནང་སོག་མཁར་སྔོན་
པོར་ཡང་འཕེལ་ཡོད། ལྕགས་སྟག (སྤྱི་ལོ་1770) ལོར་སུམ་པ་ཡེ་ཤེས་དཔལ་
འབྱོར་བདེ་ལྡན་དགོན་དུ་ཕེབས་དུས། སྒྲ་དང་། བཟོ། གསོ་བ། སྙན་
ངག སྡེབ་སྦྱོར། རྩིས་སོགས་སློབ་འཁྲིད་མཛད་པ་རྣམ་ཐར་ནང་གསལ་བ་
ལྟར་ཆ་གར་མུར་གུ་ཆེ་དགོན་པའི་སྨན་རམས་པ་ཆོས་རྗེ་དགེ་ལེགས་སོགས་ཀྱང་
ཁོང་གི་སློབ་མ་ཡིན། ཡང་རྣམ་ཐར་དུ་ཆུ་སྤྲེལ(སྤྱི་ལོ་1752)ལོར་ལྷ་བཙུན་
ཆོས་རྗེ་བློ་བཟང་བསྟན་འཛིན་གྱིས་གདན་དྲངས་ནས་ཆུ་བྱ་ལོར་དེ་གའི་དགོན་
སྡེ་རྣམས་སུ་མཚན་ཉིད་དང༌། བསྡུས་གྲྭ། སྒྲ། གསོ་བ། སྙན་ངག
སྡེབ་སྦྱོར། རྩིས་སོགས་ཟབ་འཁྲིད་གནང་བའི་སྐོར་གསུངས་ཡོད་པ་བཅས་
མདོར་ན་སུམ་པ་མཁན་པོ་ནི་རིག་གནས་ཀུན་ལ་ཕྱག་རྗེས་ཆེ་བ་དང་། ཁྱད་
པར་གསོ་རིག་གི་ཐད་ནས་བཤད་ན་བྱང་ཕྱོགས་ཀྱི་ཡུལ་གྲུ་ཀུན་ཏུ་དར་བར་
མཛད་པས་བོད་ལྗོངས་དང་མཚོ་སྔོན། ཀན་སུའུ། སོག་ཡུལ་སོགས་ལ་ཁོང་
གི་མཚན་སྙན་ཤིན་ཏུ་ཆེ་བ་དང༌། དད་གུས་བྱེད་མཁན་སྐྱེ་བོ་མང་པོ་ཡོད་
དོ། །
མཆན་འགྲེལ།
© དགོན་ལུང་བྱམས་པ་གླིང་ནི་རབ་བྱུང་བཅུ་པའི་ཤིང་འབྲུག(སྤྱི་ལོ་1604)ལོའི་ནག་
ཟླའི་ཚེས་བདུན་ལ་རྒྱལ་སྲས་དོན་ཡོད་རྒྱ་མཚོས་ཕྱག་འདེབས་མཛད་ཅིང་། དེ་
དང་མཉམ་དུ་རྒྱལ་སྲས་རི་ཁྲོད་ཅེས་པའང་གསར་འཛུགས་གནང་བ་འདི་ནི་སྨན་
ཆོག་གྲྭ་ཚང་དུ་ཚུགས་པ་ཡིན། གྲྭ་ཚང་འདི་ལ་གྲྭ་པ་ཉུང་བའི་སྟབས་ཀྱིས་སྨན་གྱི་
ལག་ལེན་བྱེད་བདེ་བས་ན་གྲྭ་ཚང་འདིའི་གྲྭ་པ་ཁ་ཤས་དང༌། ཚོགས་ཆེན་བཅས་ཀྱི་
གྲྭ་པ་དུ་མ་ནས་སྨན་སློབ་པའི་ཕྱག་རྒྱུན་ཡོད་ལ། གྲགས་ཆེ་བའི་སྨན་པའང་མང་པོ་
ཐོན། དཔེར་ན་སུམ་པ་ཡེ་ཤེས་དཔལ་འབྱོར་ལྟ་བུ་དགོན་ལུང་བྱམས་པ་གླིང་དང་།
རྒྱལ་སྲས་རི་ཁྲོད་ཀྱི་སྨན་ཆོག་གྲྭ་ཚང་ནས་ཐོན་པའི་སྨན་པ་མཁས་ཆེན་བྱུང་བ་ལྟ་བུ་
ཡིན་ནོ། །
356



ཟི་ན་ངག་དབང་ཚུལ་ཁྲིམས་དར་རྒྱས།
ཟི་ན་ངག་དབང་ཚུལ་ཁྲིམས་དར་རྒྱས་》ཞེས་པ་ནི། བྱ་ཁྱུང་དགོན་དུ་
སྨན་པ་གྲྭ་ཚང་ཕྱག་འདེབས་མཁན་དེ་ཡིན། རབ་བྱུང་བཅུ་གསུམ་པའི་་
དམར་སེར་ཅན་ཞེས་པ་མེ་སྦྲུལ(སྤྱི་ལོ་1797)ལོར་སྐུ་ཕྲེང་གོང་མའི་མཛད་
རྗེས་ལྟར་བྲག་བྱ་ཁྱུང་དགོན་གྱི་ཁྲིར་བཞུགས་ཤིང༌། གོང་གསལ་ལོ་དེར་སྨན་
པ་གྲྭ་ཚང་གསར་འཛུགས་མཛད། སྨན་པ་གྲྭ་ཚང་གི་བླ་མ་དངོས་བདེ་ཡང་
ཞབས་དྲུང་བཞུགས། དེ་རྗེས་སྐུ་ཕུག་མཁན་པོ་ཨེརྟི་ནི་རི་ཐུ་བཞུགས། སྐ་
ཕུག་མཁན་པོ་ཁྲི་འདོན་སྐབས་རྒྱུད་པ་བླ་མ་ལྷ་རམས་པ་ངག་དབང་བསོད་
ནམས་ཀྱིས་དུས་འཁོར་རྩ་རྒྱུད་ཀྱི་དབུ་ནས་གནང་ན་རྟེན་འབྲེལ་འདུག་ཞུས་
པར་བརྟེན་ཆོས་ཐུན་གཅིག་གནང་། ཆོས་རྗེ་དར་རྒྱས་རྒྱ་མཚོས་རྒྱ་ནག་ནས་
མཚམས་སྦྱར་ཏེ་དུས་འཁོར་གྲྭ་ཚང་འཛུགས་དགོས་ཞུས་པར་ཟུར་དུ་མི་དགོས་
གསུངས་ནས་སྨན་གྲྭ་བསྒྱུར་ཏེ། ཕྱི་ལོ་ནག་ཟླའི་དུས་ཆེན་ལ་དུས་འཁོར་་
བཙུགས། དེ་ནས་བཟུང་ལུགས་རྙིང་ ཟླ་བ་དྲུག་པའི་ནང་སྨན་བླའི་སྒྲུབ་་་
མཆོད་ཕྱག་ལེན་དངོས་ གཙང་འཛུགས་གནང་མཛད་ པ་ད་ལྟའི་བར་དུ་མི་་་
ཉམས་ཡར་ལྡན་དུ་གནས། ཕྱིས་སུ་སྨན་པ་གྲྭ་ཚང་དང༌། དུས་འཁོར་གྲྭ་
ཚང་གཉིས་ལྷན་ཚོགས་བྱས་ཏེ་རིགས་ལྡན་གཞན་ཕན་གླིང་ཞེས་མཚན་གསོལ་
བ་རེད། ལོ་རྒྱུས་ཞིབ་རྒྱས་ད་ལྟ་རྙེད་པར་དཀའ། དེའི་རྒྱུ་མཚན་སྔོན་ཆད་
ཐུའུ་ཀྭན་ཆོས་ཀྱི་ཉི་མ་བྱ་ཁྱུང་གི་ཁྲིར་བཞུགས་དུས་ཁོང་གི་བཀའ་ལུང་བབས་
པ་ལྟར་རྩ་པ་ཆུང་བ་ངག་དབང་དགེ་ལེགས་རིན་པོ་ཆེ་ཁྲིར་བཞུགས་དུས་གསུང་
357



རྩོམ་གནང་བ་བྱ་ཁྱུང་གདན་རབས་བསྡུས་ཙམ་ཤོག་གྲངས་སུམ་ཅུ་བཞི་བཅུ་
ཙམ་ཞིག་དང༌། དེ་རྗེས་རྒྱལ་དབང་སྐུ་ཕྲེང་བཅུ་གསུམ་པ་ཐུབ་བསྟན་རྒྱ་མཚོ་
བྱ་ཁྱུང་དུ་ཞབས་ཀྱིས་བཅགས་པའི་སྐབས། གདན་སའི་ཁྲི་ལས་ཐོག་པ་བྱ་
སངས་མཁན་པོ་དགེ་འདུན་བསྟན་པ་ཡར་འཕེལ་ཞེས་པ་དེ་ཉིད་ཀྱི་གསུང་པོད་
ནང་བྱ་ཁྱུང་གདན་རབས་ཤོག་གྲངས་བརྒྱ་ཙམ་བྱས་པ་འབྲིང་པོ་ཞིག་ཡོད།
ཉེ་རབས་སུ་མཁས་དབང་ཚེ་ཏན་ཞབས་དྲུང་རིན་པོ་ཆེས་མཛད་པའི་བྱ་ཁྱུང་
གདན་རབས་རྒྱས་པ་རྣམས་སུ་ཞིབ་རྒྱས་གསལ་བ་ལགས་ནའང་། ད་ལྟ་དཔེ་
རྒྱུན་ཐམས་ཅད་འཇིག་སོང་བས་རྙེད་པའི་ཡུལ་ལས་འདས། །
དེ་མིན་སྔོན་ཆད་དགེ་རྒན་བློ་གྲོས་རྒྱ་མཚོས་རིགས་ཀྱི་ཅོད་པན་དུ་བཞེས་
པ་བྱ་ཁྱུང་མཁན་ཟུར་རྟ་གདོང་བློ་བཟང་ཆོས་དབྱངས་རིན་པོ་ཆེ་ལ་རྒྱལ་མེ་
ཏོག་ཐང་གི་མཁན་པོ་སྤྲུལ་པའི་སྐུ་བློ་བཟང་ཚངས་དབྱངས་ཕྱོགས་ལས་རྣམ་
རྒྱལ་གྱིས་རྩོམ་བསྐུལ་ཞུས་ནས་གནང་བའི་བྱ་ཁྱུང་དགོན་ཆོས་རྗེ་དོན་རིན་པོ་ཆེ་
ནས་ཕྱག་འདེབས་མཛད་ཚུལ་གྱི་རྣམ་ཐར་ཞིག་མཆིས་ཀྱང་། ཕྱིས་ཀྱི་གདན་
རབས་སོགས་ལོ་རྒྱུས་གསལ་པོ་མི་བཞུགས་པས་རེ་ཞིག་དེ་ཙམ་མོ་ཞེས་མཁས་
དབང་སྐལ་བཟང་རྒྱ་མཚོས་གསུངས། །
མཆན་འགྲེལ།
] ཟི་ན་ངག་དབང་ཚུལ་ཁྲིམས་དར་རྒྱས་མཁན་པོར་བཞུགས་ཐོག་རབ་བྱུང་བཅུ་གསུམ་
པའི་མེ་སྦྲུལ(སྤྱི་ལོ་1797)ལོར་བྱ་ཁྱུང་དགོན་དུ་སྨན་པ་གྲྭ་ཚང་བཙུགས། བླ་མ་
བདེ་ཡང་ཞབས་དྲུང་བློ་བཟང་ནོར་བུ་ཞབས་སོར་འཁོད། སྐུ་ཕུག་ཞབས་དྲུང་བློ་
བཟང་དོན་གྲུབ་དུས་སྦྱིན་བདག་ཞུས་ཏེ་དུས་འཁོར་གྲྭ་ཚང་དུ་མིང་བསྒྱུར། དེ་
ནས་རིམ་པར་མདོ་ལི་དགེ་བཤེས་གྲགས་པ་རྒྱལ་མཚན་སོགས་མཁན་པོ་རིམ་བརྒྱུད་
བྱུང་བ་ཡིན་ནོ། །
358



བླ་སྨན་ཆེན་པོ་ཐབས་མཁས་པ། །
བླ་སྨན་ཆེན་པོ་ཐབས་མཁས་ཞེས་
པ་ནི། ལྷོ་ཁ་ཡར་ལུང་ ཤམ་པོའི་་་་་་
འདབས་སུ་སྐུ་འཁྲུངས(བཙས་ལོ་མ་་་
རྙེད)། དགུང་ལོ་བཅུ་གཅིག་ལ་་་་༌་
ཕེབས་དུས་འཕྱོངས་རྒྱས་རི་བོ་ཆོས་གླིང་
དགོན་དུ་ཆོས་ཞུགས་མཛད་དེ་ཡིག་་་་་་
རིགས་ དང་། འདོན་ ཆ་ བསླབས།
དགུང་ཕྲེང་བཅུ་གསུམ་པ་ལ་སྔོན་གོམས་
བག་ཆགས་སད་པ་ལྟ་བུས་གསོ་དཔྱད་
སློབ་པར་དགོངས་ཏེ་ལྷོ་ཁ་ཁུལ་གྱི་ཚེ་་་
རིག་མཁས་ཆེན་སྦྲང་ཆི་འཚོ་བྱེད་ཅེས་
པའི་དྲུང་དུ་སྨན་སྦྱངས་ནས་ལོ་བཅོ་ལྔར་མ་ཕེབས་བར་དུ་གསན་སྦྱོང་གིས་རྩ་
རྒྱུད་དང་། བཤད་རྒྱུད། མན་རྒྱུད་ཚད་པའི་ལེའུ་བཅུ་དྲུག་སོགས་ཐུགས་
འཛིན་གནང༌། དགུང་ལོ་བཅུ་དྲུག་ལ་ཕེབས་དུས་རང་གི་སློབ་དཔོན་སྦྱང་ཆི་
འཚོ་བྱེད་ཀྱི་ཞལ་སྔ་ནས་ ལྷ་ས་ལྕགས་རི་རིག་བྱེད་འགྲོ་ཕན་གླིང་དུ་ཕེབས་་
དགོས་པའི་ཞལ་གདམས་བཀའ་སློབ་གནང་བ་གཞིར་བཟུང་དགུང་ལོ་བཅུ་
དགུ་བར་དུ་གསོ་རིག་སྦྱངས་ནས་མན་རྒྱུད་དང་ཕྱི་རྒྱུད་ཆ་ཚང་། དེ་མིན་
སྨན་མདོ་བརྒྱད་བརྒྱ་པ་སོགས་ཐུགས་འཛིན་ལེགས་པར་མཛད་རྗེས། དགུང་
359



ལོ་ཉི་ཤུ་པར་འདུས་ཚོགས་དབུས་སུ་ཚོགས་རྒྱུགས་ཕུལ་ཞིང་། དགུང་ཕྲེང་
ཉེར་གཅིག་ཐོག་ལྷ་ལྡན་སྨོན་ལམ་ཆེན་མོའི་སྐབས་ སུ་སྨན་རམས་པའི་དམ་
བཅའ་བཞག་ནས་མཁས་པའི་གོ་ས་ཐོབ། །
དེ་ནས་དགུང་གྲངས་ཉེར་ལྔའི་བར་དུ་སྨན་གཞུང་རྣམས་ལ་མུ་མཐུད་
བསྐྱར་ སྦྱོང་ དང༌། ལག་ ལེན་ གྱི་ སྟེང༌ དུ་ སྒྲོ་ འདོགས་ བཅད་ དེ་ བཞུགས།
དགུང་གྲངས་ཉེར་དྲུག་ཐོག་སྐབས་དེའི་བོད་ས་གནས་ཀྱི་སྲིད་དབང་འཛིན་
མཁན་མི་དབང་བསོད་ནམས་སྟོབས་རྒྱལ་ལམ་ཕོ་ལྷ་ཐའི་ཇི་ཞེས་པའི་བླ་སྨན་
མཛད། དགུང་ལོ་སུམ་ཅུར་ཕེབས་སྐབས་མཚོ་སྔོན་གུ་ཤྲི་བསྟན་འཛིན་ཆོས་
རྒྱལ་ གྱི་མི་བརྒྱུད་ནས་གདན་འདྲེན་ཞུས། བདེ་ཆེན་དཔོན་སློབ་འཇམ་་་་
དབྱངས་དཔལ་ལྡན་སོགས་ཕྱོགས་ཀྱི་སྨན་པ་མང་པོ་བསྐྱེད་བསྲིངས་གནང་སྟེ་
མཚོ་སྔོན་ཁུལ་དུ་གསོ་རིག་བསྟན་པ་རྒྱ་ཆེར་སྤེལ་ཞིང་མདོ་སྨད་བྱང་རྒྱུད་ཀྱི་
དགོན་ཆེན་རྣམས་སུའང་དམ་པ་དེའི་སློབ་རྒྱུན་མང་དུ་བཞུགས། །
དགུང་ལོ་བཞི་བཅུ་པ་ལ་སླར་ཡང་དབུས་སུ་ཕྱིར་ལོག་བྱོན་ཏེ་ལྕགས་པོ་
རིར་བཞུགས། དགུང་ཕྲེང་བཞི་བཅུ་ཞེ་བརྒྱད་ལ་མི་དབང་ཕོ་ལྷའི་བཀའ་
ལྟར་སློབ་མ་བཅུ་དྲུག་ལ་ཆེད་དུ་གསོ་རིག་སློབ་པར་མཛད། དེའི་ནང་གི་
ཐུགས་ཟིན་གྱི་སློབ་མ་ནི་གཙང་སྨན་ཡེ་ཤེས་བཟང་པོ་ཡིན། གཞན་ཡང་སྔ་ཕྱི་
ཀུན་ཏུ་ཁོང་གིས་ཕྱག་འཁྲིད་གནང་བའི་སློབ་མ་བརྒྱ་དང་སུམ་ཅུ་སོ་ལྔ་ཙམ་
བྱུང༌། དགུང་གྲངས་ལྔ་བཅུ་པ་ལ་མི་དབང་བསོད་ནམས་སྟོབས་རྒྱལ་གྱི་རིམ་
གྲོར་རིན་ཆེན་རིལ་བུའི་སྦྱོར་བ་མཛད་ཅིང༌། དེའི་ལག་ལེན་མྱོང་གྲུབ་རྣམས་
གཙང་སྨན་ཡེ་ཤེས་བཟང་པོ་དང་། དེ་མིན་རོང་ཆེན་ཕྱོགས་ སུ་ཡོད་པར་
གྲགས(དེ་ནི་སྙེ་མོ་ཚ་ལྡན་སློབ་མ་ཡེ་ཤེས་ཟེར)། དགུང་ལོ་དགུ་བཅུ་བཞེས་
དུས་དབུས་གཙང་ནས་སློབ་མ་ལྔ་བརྒྱ་འདུས་ཏེ་རིལ་ནག་ཆེན་མོའི་ལག་ལེན་
བསྩལ་ཞིང་། རིན་ཆེན་ཚ་སྦྱོར་ཆེན་མོ་དང་། གྲང་སྦྱོར། རྟ་བཟི་ཆེ་ཆུང་
སོགས་ཀྱི་ཕྱག་བཞེས་སློབ་འཁྲིད་གནང་བས་སྡེ་པ་གཞུང་ནས་གནང་སྦྱིན་དང་
360



ir
བཀའ་ཤོག་ཐམ་ཀ་བཅས་བསྩལ། པཎ་ཆེན་བློ་བཟང་ཡེ་ཤེས་དགུང་ལོ་་་
བདུན་ཅུའི་ཐོག་འབམ་གྱི་བསྙུན་གཞི་བཞེས་དུས། ལ་མོ་ཆོས་སྐྱོང་གི་ལུང་
བསྟན་ལས། བླ་སྨན་ཆེན་པོ་འདི་ལ་སྔོན་གྱི་དྲང་སྲོང་སྨན་མཁས་དག་གི་རྣམ་
སྤྲུལ་དུ་གསུངས་པ་ལྟར་ཐུགས་བརྟག་བབས་ནས་གཙང་དུ་ཕེབས་ཏེ་པཎ་ཆེན་
མཆོག་གི་སྐུའི་བསྙུན་གཞི་དྭངས་པར་བྱས་པས་བདག་རྐྱེན་ཐོབ། དགུང་ལོ་
དགུ་བཅུ་གོ་བརྒྱད་ཐོག་སྐུ་ཚེའི་འཕེན་པ་རྫོགས་པ་བཅས་བླ་སྨན་ཆེན་པོ་ཐབས་
མཁས་མཆོག་གི་སྐུ་ཚེ་གཅིག་ལ་མཚོ་སྔོན་དང༌། དབུས་གཙང་བཅས་པར་
འགྲོ་ཕན་རྒྱ་ཆེར་སྤེལ་བ་དང༌། ལྷག་ཏུ་ལྕགས་རི་བཻཌཱུརྱ་གླིང་གི་མཐོང་བརྒྱུད་
ཕྱག་ལེན་བཟང་པོ་བརྒྱུད་འཛིན་ཐུབ་པའི་སློབ་མ་མང་པོ་གསོ་སྐྱོང་མཛད་པ་
སོགས་སོ་སྐྱེ་ཕལ་པའི་སྤྱོད་ཚུལ་ལས་འདས་ཤིང་། དམ་པའི་ངང་ཚུལ་འགོག་
མེད་དུ་འཆར་བ་འདི་ནི། རྩ་རྒྱུད་གླེང་གཞིའི་ནང་གསལ་ལྟར་འདི་ནི་རང་གི་
ལུས་ངག་ཡིད་གསུམ་ཉེས་པ་མེད་པར་དྲང་པོར་བསྲངས་ནས་གཞན་གྱི་ཉེས་པ་
མ་སྙོམས་པ་སྙོམས་པར་བྱེད་པས་ན་དྲང་སྲོང་གི་ལུགས་ཞེས་བྱའོ་གསུངས་པ་
ལྟར་དོན་དུ་སྨན་མཁས་དྲང་སྲོང་རིང་ལུགས་འཛིན་མཁན་འཁྲུལ་བྲལ་ངེས་
རྙེད་ཅིག་ཡིན་པ་རྣམ་ཐར་ལས་གསལ་པོར་རྟོགས་པར་འགྱུར་རོ། །
ir
མཆན་འགྲེལ།
@ སྦྲང་ཆི་འཚོ་བྱེད་ཅེས་པ་སྡེ་སྲིད་སངས་རྒྱས་རྒྱ་མཚོའི་དངོས་སློབ་གཙོ་བོ་ངག་དབང་
སངས་རྒྱས་དཔལ་བཟང་གི་མཚན་ཡིན། ད་ལྟ་སྨན་རྩིས་ཁང་གི་དཔེ་མཛོད་ཁང་
དུ་གསོ་རིག་མཁས་པ་སྦྱང་ཆི་བ་ངག་དབང་དཔལ་བཟང་གིས་མཛད་པའི་ཉམས་
ཡིག་འདོད་རྒུའི་དཔལ་སྟེར་ཞེས་པ་བྲིས་མ་ཤོག་གྲངས་ཉེར་ལྔ་བྱས་པ་ཞིག་ཡོད་དོ། །
361



གཙང་སྨན་ཡེ་ཤེས་བཟང་པོ།
གཙང་སྨན་ཡེ་ཤེས་བཟང་པོ་ནི།
བླ་སྨན་ཆེན་པོ་ཐབས་མཁས་པ་མཆོག་
གི་ཐུགས་ཟིན་གྱི་སློབ་མ་མཆེད་བཞིའི་
དང་པོ་ཡིན་ལ། ཁོང་ཆུང་དུས་ནས་
གསོ་དཔྱད་ལ་སྦྱངས་པར་ དགོངས་ཏེ་
སྨན་གཞུང་བསླབས། དགུང་ལོ་བཅོ་
བརྒྱུད་ནས་ལྕགས་པོ་རིར་བྱོན་ཏེ་ རང་
ལོ་སུམ་བཅུ་སོ་དྲུག་བར་དུ་གསོ་རིག་་་
རྒྱུད་བཞི་ལ་སྦྱང་པར་མཛད། སྨན་གྱི་
ལས་དང་ལག་ལེན་སོགས་བླ་སྨན་ཐབས་མཁས་པ་
དང་རྒྱུན་གྱི་དགེ་རྒན་ཆེན་པོ་རྣམ་གཉིས་ཀྱི་བཀའ་དྲིན་ལ་བརྟེན་ནས་མཁས་
པར་སྦྱངས། མི་དབང་ཕོ་ལྷ་བའི་བླ་སྨན་ཚབ་མ་མཛད། །
དགུང་ལོ་ སུམ་ ཅུ་སོ་བདུན་པའི་ཐོག་མདོ་སྨད་མཚོ་ སྔོན་གྱི་ཆིང་ཝང་
བསྟན་འཛིན་དབང་ཕྱུག་གི་བླ་སྨན་དུ་རྒྱལ་བ་བདུན་པ་ཆེན་པོ་དང་ཕོ་ལྷ་ཐའི་
ཇི་གཉིས་ལ་ཞུས་ནས་མདོ་སྨད་ཝང་གི་ཨུ་དགེར་གདན་དྲངས། བོད་སོག་མི་
མང་པོ་ཞིག་ལ་གསོ་བ་རིག་པའི་བརྒྱུད་སྤེལ། ལྷ་སར་བཞུགས་སྐབས་ཀྱི་སྨན་
གྱི་སློབ་མ་གཙོ་བོ་རྡོ་རྗེ་རབ་འབྱམས་པ་ཡིན་ཅིང་། མདོ་སྨད་ཀྱི་ལྗོངས་སུ་
ཕེབས་ནས་སྨན་སློབ་ཀུན་གྱི་ཡང་རྩེར་སོན་པ་ལྔ་རིག་སོག་པོ་མེར་རྒན་ཨེམ་ཆི་
362



MA
ཆུང་བ་བློ་བཟང་དར་རྒྱས་ སོགས་ ཞལ་སློབ་མང༌། ཁྱད་པར་ཀུན་མཁྱེན་
འཇིགས་མེད་དབང་པོའི@ཐུགས་བཞེད་བཞིན་དུས་འཁོར་གྲྭ་ཚང་ནས་འཛིན་
གྲྭ་ཞིག་ཕྱེ་སྟེ་སྨན་གྲྭ་ཚུགས་པ་དེ་འདུ་ཁང་སྟེང་ཤོད་གདུང་མདུན་གྱི་ཞལ་རས་
ལྷ་ཁང་དུ་སྨན་གྱི་ཆོས་གྲྭ་ཟུར་ཚོགས་བྱས་ཏེ་རྩ་བཤད་ཀྱི་སྡོང་འགྲེམས་དང་།
རྒྱུད་བཞིའི་འཆད་ཉན་དར་བར་མཛད་ ཅིང༌། ལུས་ ཐིག་སློབ་ པ་གནང་།
ལོ་ལྟར་ཟླ་བ་བཞི་པ་ནས་བརྒྱུད་པའི་བར་རྩ་བ་ལོ་མ་འབྲས་བུའི་སྟེང་ནས་སྔོ་
སྨན་ངོ་སྤྲོད་དང་། ཟླ་བ་དགུ་པ་ནས་བཅུ་པའི་བར་དཔེ་འཁྲིད་དང་། ཟླ་
བ་གཉིས་པ་དང་གསུམ་པར་ལག་ལེན་སྨར་འཁྲིད་ཀྱི་རིགས་ཞིབ་ཏུ་སློབ་སྲོལ་
བཏོད། སྐུ་བླ་སྤུན་གསུམ་དང་། ཀླུའི་ཆབ་བྲག་མཛོ་མོ་ནུ་རྩེ་སོགས་རྨ་
འགྲམ་དང་། རྩེ་འགྲམ་གྱི་རྫ་བྲག་སྤང་རི་དུ་མ་འགྲིམས་པས་ཞིབ་འཁྲིད་ཡོད་
པར་གྲགས། ཕྱིས་སུ་བླ་བྲང་ཆགས་ནས་དོན་བཞི་པ་ཤིང་འབྲུག (སྤྱི་ལོ་་་
1784）ལོར་ཟུར་ཚོགས་བྱས་ཏེ་གསོ་རིག་གཞན་ཕན་གླིང་བཙུགས། དེའི་
རྗེས་སུ་ཡང་དཔལ་ལྡན་བྱ་ཁྱུང་དུ་གཙང་སྨན་པ་གདན་འདྲེན་ཞུས་ནས་སྨན་པ་
གྲྭ་ཚང་ལ་རྒྱུད་བཞི་ཆ་ལག་དང་བཅས་པའི་ཟབ་འཁྲིད་ཕྱག་ལེན་བསྩལ་བ་
བཅས་ཀྱིས་གཙང་སྨན་ཡེ་ཤེས་བཟང་པོའི་གསུང་རྩོམ་ཕལ་ཆེར་འདི་ཕྱོགས་སུ་
བཞུགས། ཕྱིས་ སུ་ ཞྭ་དམར་པཎྜི་ཏའི་ཕྱག་དཔེའི་ཁྲོད་དུའང་གཙང་སྨན་
པའི་གསུང་འབུམ་པོད་གཅིག་རྣམ་ཐར་དང་བཅས་པ་བཞུགས་པ་སྨན་རམས་
པ་ཆེན་པོ་ཚུལ་ཁྲིམས་རྒྱ་མཚོའི་ཞལ་སྔ་ནས་ཐོས་ཞེས་མཁས་དབང་སྐལ་བཟང་
རྒྱ་མཚོས་གསུངས། ཡང་རོང་པོ་དགོན་ཆེན་བྱང་རྩེ་ཚང་གི་ཕྱག་དཔེའི་ཁྲོད་
དུའང་གསུང་པོད་ཆ་ཚང་ཡོད་པ་རྣམས་འཐོར་བཤིག་དུ་སོང་བས་བཙལ་རྙེད་
བྲལ། ད་ལྟ་གསོ་རིག་ཕྱོགས་ཀྱི་བརྩམས་ཆོས་བཞུགས་གྲས་ལ། ཕྱི་མ་་་
འཕྲིན་ལས་རྒྱུད་ཀྱི་དཀའ་བའི་གནད་གསལ་འགྲེལ་ཆེན་དོན་གསལ་སྒྲོན་མེ།
ལེའུ་དང་པོའི་མགོའི་འགྲེལ་ཚིག་གི་གནས་ལུགས་རིམ་པ་བཞིན་གསལ་བར་
བསྟན་པ། ལེའུ་གཉིས་པ་སྐྱེ་ཡི་འགྲེལ་ཚིག་གི་གནས་ལུགས་རིམ་པ་བཞིན་
363



གསལ་བར་བསྟན་པ། ལེའུ་གསུམ་པ་བྱང་ཁོག་འགྲེལ་ཚིག་གི་གནས་ལུགས་
རིམ་པ་བཞིན་གསལ་བར་བསྟན་པ། ལེའུ་བཞི་པ་ཡན་ལག་འགྲེལ་ཚིག་གི་
གནས་ལུགས་བསྟན་པ། ལེའུ་ལྔ་པ་གཏར་རྩའི་འགྲེལ་ཚིག་གི་གནས་ལུགས་
བསྟན་པ། དེ་བཞིན་ཞལ་གདམས་མན་ངག་གནད་འགག་དོ་ ཤལ་མཛེས་
རྒྱན་དང༌། ཐིག་ཚད་གསལ་བའི་རྩ་ཚིག་མེ་ལོང་ནོར་བུའི་དོ་ཤལ་མཛེས་རྒྱན།
རྨ་རིགས་ཀྱི་བཅོས་ཐབས་ཡང་ཞུན་ནོར་བུའི་དོ་ཤལ། གནད་འགག་ནང་གི་
གསང་སྨན་ཞལ་ཤེས་ཀྱི་སྦྱོར་སྡེ་རིམ་པར་སྤེལ་བ། སྨན་གྱི་ངོ་སྤྲོད་གསལ་བའི་
མེ་ལོང་ནོར་བུའི་དོ་ཤལ་མཛེས་རྒྱན་དྲི་མེད་ཕྲེང་བ། ཟས་སྐོམ་བསྟེན་ཚུལ་
ནད་མེད་དང་ནད་ཅན་གཉིས་ལ་རིམ་པར་བཀོད་པ། བཏུང་བ་ཆུ་ཡི་བཟང་
ངན་དབྱེ་བའི་ཟིན་བྲིས། དུས་སུ་སྤྱོད་པའི་སྤྱོད་ལམ་ནད་མུན་བཞི་བརྒྱ་རྩ་
བཞི་སེལ་བྱེད་ཚ་ཟེར་འབུམ་འཕྲོས། ཆིག་བརྒྱུད་གསང་སྨན་བདུད་རྩི་འཆི་
གསོས། གབ་ཚིག་གསང་སྨན་ནོར་བུའི་དོ་ཤལ་མཛེས་རྒྱན་དྲི་མེད་གསལ་
བའི་མེ་ལོང༌། གབ་ཚིག་གསེར་གྱི་ལྡེ་མིག་གི་གསང་སྨན། བཅུད་ལེན་སྨན་
མར་གྱི་ལག་ལེན་དམར་ཁྲིད་རིན་ཆེན་མཛེས་པའི་དོ་ཤལ། བདུད་རྩི་ཆབ་
ཚན་ གྱི་ ལག་ ལེན་ དམར་ ཁྲིད། སྨན་ གཏོང་ ལུགས་ ཀྱི་ མན་ ངག་ ཟབ་ མོ།
གསོ་རིག་ལག་ལེན་ཉེར་མཁོའི་རིམ་པ་ཨུཏྤལ་ཆུན་པོ། རིམས་སྲུང་ནག་པོ་
དགུ་སྦྱོར་སྒྲུབ་ཚུལ་རྡོ་རྗེ་གོ་ཁྲབ། སྨན་གྱི་ངོས་འཛིན་སྐོར་བསྡུས་པར་བརྗོད་
པ་ཟླ་གཞོན་གསར་པའི་རྫིང་བུ། དངུལ་ཆུ་བཙོ་བཀྲུ་དང༌། རིན་ཆེན་རིལ་
བུའི་དམར་ཁྲིད་ལག་ལེན། དངུལ་ཆུ་འདུལ་བའི་ཡིག་ཆུང༌། སྨན་མིང་
གསང་བརྗོད་དམ་མིང་དོན་བརྡ་སྤྲོད། མན་ངག་ལྷན་ཐབས་ཀྱི་གསང་སྨན་
རྣམས་གབ་སྦས་གསལ་བར་སྟོན་པ། རིན་ཆེན་རྭ་རྡོ་རིགས་ཀྱི་སྨན་ངོ་ཤེས་
པར་བྱེད་པའི་ཡིག་ཆུང༌། གདོན་ཆུ་ངོས་འཛིན། འཚོ་སྨན་ཁ་ཤས་དང་
བཙོ་སྨན་ཁ་ཤས། རྒྱུད་དང་མན་ངག་ཁ་རྒྱན་ལུགས་ཀྱི་ཡིག་ཆུང་སོགས་ཡོད།
གཞན་ཡང་འདིར་མ་འདུས་པའི་ལེ་ཚན་ཁ་ཤས་དང་། བཅོས་སྨན་
364
2]



འགའ་རེ་ནང་ཆོས་སྤྱོད་ཀྱི་རིམ་པ་ལ། འཚོ་བྱེད་གཞོན་ནུ་དང༌། བླ་སྨན་ཁ་
ཤས་ཀྱི་གསོལ་འདེབས། སློབ་དཔོན་པདྨ་ཡབ་ཡུམ་ལ་བསྟོད་པ། འཚོ་བྱེད་
གཞོན་ནུ་ལ་བསྟོད་པ། འཚོ་བྱེད་སློབ་དཔོན་བློ་བཟང་ཐབས་མཁས་པའི་
རྣམ་ཐར། ཡོན་ཏན་མགོན་པོའི་བྱིན་རླབས་ཞུགས་པའི་སྐྱོ་མགུར། ངེས་
འབྱུང་བསམ་བློ་རྒྱུན་དུ་སྐྱེས་བའི་གསུང་ཚིག གསོ་བྱེད་བསྟན་པའི་སྒྲོན་མེ་
སྦར་ མཛད་ རྒྱུན་ ཤེས་ བུ་ ལྟར་ མཛད་ པ་ གང་ དེའི་ རྣམ་ ཐར་ མདོར་བསྡུས།
བརྩོན་འགྲུས་ཀྱི་ལྕག་འདེབས་དང༌། རྒྱུ་འབྲས་ལ་ཡིད་ཆེས་པའི་ཕྱིར་་་་་
གསུངས་པ། སྐྱོ་གླུ། ལམ་རིམ་མདོར་བསྡུས། སྨོན་འཇུག་ངེས་འབྱུང་
སྦྱོང་བྱེད་རྒྱུ་འབྲས་དབྱེ་འབྱེད། དཔའ་བོ་ཡབ་སྲས་དང་སྡེ་སྲིད་ལ་གུས་་་
བསྟོད། བསྟན་བཅོས་ཆེན་པོ་ཟླ་ཟེར་དང་། མཛད་པ་པོ་གཉིས་ལ་བསྟོད་
ཚིག བེ་སྔོན་ལྷན་ཐབས་མཛད་པ་པོ་ལ་བསྟོད་པ་སོགས་ཐོར་བུ་གཞན་དག་
བསྡུ་རྒྱུ་མང་ངོ༌། །
གཙང་སྨན་ཡེ་ཤེས་བཟང་པོའི་སློབ་མ་མཚོ་སྔོན་ཧོང་ནན་རྫོང་གི་མེར་
གན་ཨེམ་ཆི་ཆུང་བ་བློ་བཟང་དར་རྒྱས་པ་ནས་ཀྱང་དེ་སྔོན་བཀྲ་ཤིས་འཁྱིལ་གྱི་
སྨན་པ་གྲྭ་ཚང་གསོ་རིག་གཞན་ཕན་གླིང་དུ་གཙང་སྨན་པ་དང༌། རྡོ་རྗེ་རབ་
འབྱམས་རྣམ་ གཉིས་ནས་བརྒྱུད་པའི་སྨན་གཞུང་རྒྱུད་བཞི་ ཟབ་འཁྲིད་དང་
སྨན་གྱི་ངོ་སྤྲོད་གནང་བ་རྣམས་ལོ་རེ་བཞིན་སྔར་རྒྱུན་ཕྱག་བཞེས་ལྟར་འཁྲིད་པ་
དང༌། ཕྱོགས་མཚུངས་སློབ་དཔོན་དམ་པ་གཙང་སྨན་བླ་མ་རིན་པོ་ཆེའི་ཞལ་
གྱི་བུམ་བཟང་ལས་བྱུང་བའི་གདམས་ངག་བདུད་རྩིའི་མཆོད་ཡོན་ཉམས་པ་
མེད་ པའི་ཆེད་ དུ་ ཟིན་བྲིས་ཀྱི་སྨན་དཔེ་དུ་ མ་ ཡང་ བརྩམས་གནང་ མཛད།
སོག་པོ་མེར་གན་ཨེམ་ཆི་ཆུང་བ་བློ་བཟང་དར་རྒྱས་ཀྱི་སློབ་རྒྱུན་འདི་དག་བླ་
བྲང་བཀྲ་ཤིས་འཁྱིལ་དང་། སོག་ཡུལ་ཕྱོགས་སུ་ཆེས་མང་པོ་བྱོན་པ་དང་།
གསོ་རིག་སྨྲ་བའི་ཁྱུ་མཆོག་ངག་དབང་ཝང་ལྟ་བུ་དང་། ཨེ་མག་སྨན་པ་རིམ་
བརྒྱུད། ཁྱུ་མཆོག་སྨན་པ་བརྒྱུད་པར་བཅས་པ་སོགས་ད་ལྟའི་བར་སོག་པོའི་
365



ཕྱོགས་སུ་མང་དུ་ཐོན་པ་དང་། རོང་ཕྱོགས་སུ་བྱ་ཁྱུང་དང་། གཅན་ཚ།
ཀན་ལྷོ་ཁུལ་དུའང་ཁོང་གི་སྨན་བརྒྱུད་འཛིན་མཁན་མང་པོ་བྱུང་ཡོད་དོ། ། །
མཆན་འགྲེལ།
D ཀུན་མཁྱེན་འཇིགས་མེད་དབང་པོ་ནི་འཇམ་དབྱངས་བཞད་པ་སྐུ་ཕྲེང་གཉིས་པའི་
མཚན་ཡིན།
366



འབྲི་གུང་ཆོས་གྲགས།
འབྲི་གུང་ཆོས་གྲགས་ཞེས་པ་ནི་་་་་
གནའ་རབས་བོད་ཀྱི་ལོ་ རྒྱུས་ཐོག་གདུང་་
རྒྱུད་ཆེན་པོ་བཞི་ཡོད་པའི་ནང་འབྲི་གུང་སྐྱུ་
རའི་རིགས་ཀྱི་ཡབ་ཆོས་རྒྱལ་ཕུན་ཚོགས་་
དང༌། ཡུམ་གཙང་སྟོད་རྒྱལ་མོ་གཉིས་ལ་
རིགས་སྲས་གསུམ་བྱུང་བའི་ཆུང་ཤོས་དེ་་
ཡིན། མཚན་གཞན་ལ་དཀོན་མཆོག་་་་
རཏྣ་ཞེས་པའམ། གནས་ལྔ་སྨྲ་བའི་རྡོ་རྗེ་
འཛིན་པ་དོན་གྱི་སྨན་པ་ཆོས་ཀྱི་གྲགས་པ་
འཕྲིན་ལས་རྣམ་པར་རྒྱལ་བ་དབང་པོའི་སྡེ་ཞེས་ཀྱང་ཞུ། འབྲི་གུང་སྐྱུ་རའི་
རིགས་བརྒྱུད་ངོ་མ་འབྲི་གུང་ཆོས་གྲགས་ནས་ཆད་པའི་སྐོར་གྱི་ཤོད་སྲོལ་འདུག།
འཁྲུངས་ལོ་རབ་བྱུང་བཅུ་པའི་ཤིང་ལུག(སྤྱི་ལོ་1595)ལོ་ཡིན། འབྲི་
གུང་ཆོས་གྲགས་མཆོག་གིས་སྤྱིར་ན་མཁས་གྲུབ་གཉིས་ལྡན་གྱི་དགེ་བའི་བཤེས་
གཉེན་དུ་མའི་དྲུང་དུ་མདོ་སྔགས་གཉིས་ཀྱིས་གཙོས་པའི་གཞུང་ལུགས་རྒྱ་མཚོ་
ལྟ་བུར་གསན་བཞེས་གནང་བ་དང༌། སྒོས་སུ་བཀའ་རྙིང་གི་བླ་མ་དམ་པ་
ཁྱད་དུ་འཕགས་པ་རྣམས་དང༌། གཙོ་བོར་སློབ་དཔོན་རྣམ་བཅོམ་ཕུན་་་
ཚོགས་ཞེས་པར་མཉེས་པ་གསུམ་གྱི་སྒོ་ནས་ཞབས་ལ་གཏུགས་པས་རིང་མིན་
མཁས་གྲུབ་གཉིས་ལྡན་གྱི་གོ་འཕང་ལ་མངའ་བརྙེས་པ་བྱུང༌། གསོ་རིག་ཐད་
ཀྱི་སློབ་དཔོན་ནི་ཚེ་ཡི་རིག་བྱེད་འཛིན་པ་གུ་ཎ་ཀཱ་རའི་མཚན་ཅན་བསྟེན་ནས་
367



དཔལ་ལྡན་རྒྱུད་བཞི་གཙོར་གྱུར་གྱི་གཞུང་དང་ མན་ངག་ལག་ལེན་སྐོར་
རྣམས་ཐུགས་བརྒྱུད་གཅིག་འདྲེས་ཀྱི་གདམས་པའི་གནད་རྣམས་མ་ལུས་པ་
བཀའ་དྲིན་དུ་བསྩལ། །
དེ་དག་ལས་རིམ་བཞིན་སྨན་དཔྱད་ལག་ལེན་སྐོར་ལ་ཐུན་མོང་མ་ཡིན་
པའི་ཁྱད་ཆོས་ཅན་མང་པོར་ངེས་པ་རྙེད་དེ་འབྲི་ལུགས་ཞེས་པའི་སྲོལ་ཀ་ཐོག་
མར་བཏོད། སྐབས་དེར་རྒྱལ་བ་ལྔ་པ་མཆོག་གིས་འབྲི་གུང་ཆོས་གྲགས་ལས་
བཀའ་རྙིང་གི་གདམས་པ་ཁག་གཅིག་གསན་བཞེས་གནང་བར་བརྟེན་རིན་
ཆེན་སྣ་ལྔ་ལས་གྲུབ་པའི་སྨན་བཟོའི་ཡོ་བྱད་ངོ་མཚར་ཅན་ཁ་ཤས་འབུལ་གནང་
མཛད་པ་རྣམས་འབྲི་གུང་མཐིལ་དགོན་པའི་གསེར་གདུང་ནང་རྟེན་དུ་ཡོད་
ཅེས་ཐོས། གཞན་ཡང་འབྲི་གུང་ཆོས་གྲགས་རིན་པོ་ཆེ་གོང་མ་ཤུན་ཙི་ཞེས་
པའི་དབུ་བླ་གནང་བར་གདན་ཞུས་ལྟར་རྒྱ་ནག་ཏུ་སྔ་ཕྱི་ཐེངས་གསུམ་ཕེབས་
དགོས་བྱུང་བ་བཅས་ལ་བརྟེན་འབྲི་གུང་ཆོས་གྲགས་ཀྱི་མཚན་སྙན་གང་སར་
ཤིན་ཏུ་ཆེ་བའི་རྒྱུ་མཚན་དེ་ལྟར་ལགས། །
གོང་ཞུས་འབྲི་གུང་ལུགས་ཞེས་པ་ནི་ཕལ་ཆེ་ཟུར་ལུགས་འཕེལ་རྒྱས་ཕྱིན་
པའི་རྗེས་སུ་བྱུང་བ་ཞིག་མིན་ནམ་སྙམ། རྒྱུ་མཚན་ནི། རྩལ་དགོན་པ་ཞེས་
པའི་ནང་དུ། དྭགས་པོ་ཚང་ཟེར་བའི་ཁང་མིང་ཡོད་པ་དེར་སྔོན་ཆད་འབྲི་
གུང་གི་སྨན་སློབ་འཛིན་གྲྭ་ཚུགས་ཡུལ་ཡིན་པ་དང་། རྗེས་སུ་གོང་འཕེལ་ཕྱིན་
ནས་ལུང་པའི་ཕུར། ར་ཁྱིམ་ཞེས་པར་སྨན་གྱི་སློབ་གྲྭ་འཛུགས་གནང་མཛད་
པའི་ལོ་རྒྱུས་འདུག མདོར་ན་འབྲི་གུང་ཆོས་གྲགས་མཆོག་དང༌། བརྒྱུད་
འཛིན་ཞལ་སློབ་ཕུལ་དུ་ཕྱིན་པ་སྨན་རྩིས་གཉིས་ཀར་མཁས་པ་པཎ་ཆེན་དཀོན་
མཆོག་ལྷུན་གྲུབ་དང༌། དཀོན་མཆོག་འགྲོ་ཕན་དབང་པོའམ་ཚེ་དབང་་་་་
བརྟན་པ། ལྷོ་འཕྲིན་ལས་རྣམ་རྒྱལ་ཞེས་ཁམས་ཀྱི་ལྷོ་དགོན་པའི་ལྷ་རྗེ་སོགས་
ཀྱིས་འབྲི་ལུགས་རང་གི་ཁྱད་ཆོས་བརྒྱུད་འཛིན་དང་། འཕེལ་རྒྱས་ཆེས་ཆེར་
བཏང་ནས་གཞུང་བཤད་ལག་ལེན་མཐའ་དག་ཉམས་པ་མེད་པར་འགྲོ་བའི་སྤྱི་
368
izin
ir
ir
io



ནོར་དུ་སྤེལ་བར་མཛད། འབྲི་གུང་ཆོས་གྲགས་རྒྱ་མཚོ་རང་གིས་སྐད་གྲགས་
ཅན་ གྱི་ རྒྱུད་ བཞིའི་ དཀའ་ མཆན་ ཞེས་ པ་ དང་། རིན་ ཆེན་ ཕྱག་ ལེན།
བཤད་རྒྱུད་རྐྱང་སེལ་སྐོར་ལ་སྡེ་སྲིད་སངས་རྒྱས་རྒྱ་མཚོས་བཀའ་འདྲི་གནང་
བའི་ལན་དཀའ་གནད་དོགས་སེལ། འབྲི་ལུགས་ཀྱི་ཁྱད་ཆོས་རྨད་དུ་བྱུང་
བའི་འབམ་བཅོས་ཚེ་འཛིན་སྲོག་སྐྱོབ། རིམས་ནད་ཀུན་གྱི་གཉེན་པོ་འབྲི་
ལུགས་སྨན་ནག་འཁྲུལ་འཁོར་ཆེན་མོའི་ཞལ་ཤེས་ཕྱག་ལེན་སོགས་ངོ་མཚར་
ཁྱད་དུ་འཕགས་པའི་སྨན་བཅོས་ཉམས་མྱོང་རྣམས་ཕྱི་རབས་ནད་པའི་དོན་དུ་
འཇོག་པ་གནང༌། ཞལ་སློབ་དཀོན་མཆོག་འགྲོ་ཕན་དབང་པོའི་བརྩམ་ཆོས་
ཟུར་དུ་འགོད་རྒྱུ་དང་། ལྷོ་འཕྲིན་ལས་རྣམ་རྒྱལ་ཞེས་པས་སྨན་གྱི་རོ་ནུས་ཞུ་
རྗེས་སྐོར་གྱི་པོད་ཚན་དུམ་བུ་གཅིག་དང་། རེའུ་མིག་ཁ་གསལ་ལྡན་པ་ཞིག་
ཀྱང་ཡོད་པ་དེ་དག་སྔོན་ཆད་འབྲི་གུང་རྫོང་རྩེའི་དཔེ་ཆའི་ཁོངས་སུ་ཡོད་ཚོད་
འདུག གོང་གསལ་རྣམས་ནི་དཔེ་ཆའི་ནང་གསལ་བ་ཇི་བཞིན་བཀོད་་་་
པའོ། །
ད་དུང་མལ་གྲོ་གོང་དཀར་འཕྲོད་བསྟེན་ཅུད་སོགས་ནས་སྒྲིག་འཛུགས་
བྱས་ནས་འབྲི་གུང་ཆོས་གྲགས་ཀྱི་གསུང་རྩོམ་ཕྱོགས་བསྒྲིགས་ཞེས་པ་ལྕགས་
པར་དུ་བསྐྲུན་རྒྱུ་རེད། ་ འགའ་ཤས་མལ་གྲོ་གུང་དཀར་རྫོང་གི་བོད་ལུགས་
སྨན་པ་སྟོབས་རྒྱལ་བརྒྱུད་དེ་འབྲི་གུང་ཁུལ་གྱི་ཞའི་དགེ་བཤེས་འཚོ་བཞུགས་
སྐབས་སུ་བཀའ་འདྲི་ཞུས་པའི་ཞལ་གསུང་ཟིན་བྲིས་བཏབ་པ་ལྟར་ཁ་བསྐངས་
པ་ཡིན། འབྲི་གུང་ཆོས་གྲགས་ཀྱི་རྣམ་ཐར་རྒྱས་པ་འབྲི་གུང་གདན་རབས་
ཉེར་བརྒྱད་པའམ། རྗེ་འཇིག་རྟེན་མགོན་པོ་ནས་ཉེར་དགུ་པའི་ ཐོག་ ཏུ་་་
གནས་པ། བསྟན་འཛིན་པདྨའི་རྒྱལ་མཚན་འཇིགས་མེད་འཕྲིན་ལས་ཕྱོགས་
ལས་རྣམ་པར་རྒྱལ་བའི་སྡེས་མཛད་པའི་ངེས་དོན་བསྟན་པའི་སྙིང་པོ་མགོན་པོ་
འབྲི་གུང་པ་ཆེན་པོའི་གདན་རབས་ཆོས་ཀྱི་བྱུང་ཚུལ་གསེར་གྱི་ཕྲེང་བ་ཞེས་པར་
གཟིགས་ཤིག །
369



དཀོན་མཆོག་འགྲོ་ཕན་དབང་པོ།
དཀོན་མཆོག་འགྲོ་ཕན་དབང་པོའམ་ཚེ་དབང་བརྟན་པ་ཞེས་པ་ནི་རབ་
བྱུང་བཅུ་གཅིག་པའི་ལྕགས་ལུག(སྤྱི་ལོ་1631)ལོ་ལ་དབུ་རུའི་མཚམས་གཞུ་
སྟོད་ཅེས་པའི་ས་ཆར་སྐུ་འཁྲུངས། དམ་པ་འདི་ཉིད་སྐུ་གཞོན་ནུའི་སྐབས་
ནས་ཀུན་རྫོབ་ཐ་སྙད་ཀྱིས་མཚོན་པའི་རྒྱ་ཆེ་བ་ཤེས་བྱ་སྤྱིའི་སྒྲོ་འདོགས་གཅོད་
ཕྱིར་དགེ་བའི་བཤེས་གཉེན་སྤྱི་དང༌། ཡང་སྒོས་ གསོ་བ་རིག་པ་སློབ་པར་
མགོན་པོ་འབྲི་གུང་པ་གསང་སྔགས་ཀྱི་རིག་པ་འཛིན་པ་ཆོས་ཀྱི་གྲགས་པ་ཕྱོགས་
ལས་རྣམ་པར་རྒྱལ་བ་དབང་པོའི་སྡེ་ཞེས་མཚན་དོན་དང་ལྡན་པ་དེའི་ཞབས་
པད་ཡུན་རིང་དུ་བསྟེན་ནས་རྨད་དུ་བྱུང་བའི་ཚུལ་མཛད་པ་ནི། འཇམ་་
མགོན་ས་སྐྱ་པཎྜི་ཏས། ཐོག་མར་ཤེས་བྱ་ཀུན་ལ་མཁས་པར་སྦྱངས། ། བར་
དུ་མཁས་པའི་ཚོགས་སུ་ལེགས་པར་བཤད། ། མཐའ་མ་འདྲིས་པའི་དོན་ལ་
བརྩོན་པས་སྒོམས། ། དུས་གསུམ་རྒྱལ་བ་ཀུན་གྱི་བཞེད་གཞུང་ཡིན། ། ཞེས་
གསུངས་པ་ལྟར་མཛད་པས་དཀོན་མཆོག་འགྲོ་ཕན་དབང་པོ་ཞེས་ པའི་སྙན་
གྲགས་ཕྱོགས་ཀུན་ཏུ་ཁྱབ་པར་གྱུར། །
དགུང་ལོ་སུམ་ཅུ་སོ་གཅིག་ལ་སོན་སྐབས་འབྲི་གུང་ཆོས་གྲགས་དགོངས་
པ་རྫོགས་ནས་ལོ་གཉིས་སོང་བའི་དུས་སུ་སློབ་དཔོན་དགོངས་རྫོགས་ལ་རྗེས་
དྲན་ཞུ་བ་དང༌། མཐོང་བརྒྱུད་ཕྱག་ལེན་རྣམས་མི་ཉམས་གོང་འཕེལ་གྱིས་
འགྲོ་ཕན་རྒྱ་ཆེ་ཡོང་ཆེད་གཅེས་བསྡུས་ཕན་བདེའི་སྙིང་པོའམ་འབྲི་གུང་གཅེས་
བསྡུས་སུ་གྲགས་པའི་སྨན་དཔེ་གསར་རྩོམ་མཛད། དེ་ནས་གཙོ་བོར་འབྲི་
370



ནི
%
གུང་ཆོས་གྲགས་ཀྱི་གསུང་རྒྱུན་རྣམས་དང༌། རྒྱུད་བཞིའི་དཀའ་མཆན་དུ་
བཏབ་པའི་ཟབ་གནད། ཉེར་ལྔ་ཉི་ཤུ་རྩ་ལྔའི་སྦྱོར་བ་སོགས་བཀའ་འབུམ་དུ་
འཁོད་པ་རྣམས་དང་། དེ་མིན་གཡུ་ཐོག་སྙིང་ཐིག་གི་འབྱུང་བ་ལུས་འཁྲུགས་
ཀྱི་གེགས་སེལ་དང་། མན་ངག་ཤོག་དྲིལ་སྐོར་གསུམ། བྲང་ཏིའི་གསེར་བྲེ།
དངུལ་བྲེ། མཁས་གྲུབ་ཨོ་རྒྱན་པའི་དངུལ་ཆུ་གྲུབ་པའི་བསྟན་བཅོས། ཆག་
སྨན་རིན་ཆེན་རྒྱལ་མཚན་གྱི་འབུམ་ཁུ་ཚུར། གཙང་སྟོད་དར་མ་མགོན་པོའི་
ཟིན་ཏིག་དང་ཡང་ཏིག ཟུར་མཁར་ཆོས་རྗེ་མཉམ་ཉིད་རྡོ་རྗེའི་བྱེ་བ་རིང་
བསྲེལ། གོང་སྨན་དཀོན་ཅོག་འཕན་དར་གྱི་ཉམས་ཡིག་བརྒྱ་རྩ། དྲང་སྲོང་
མིའི་ཉི་མའི་ངོ་མཚར་སྤྱི་སྨན། མཚོ་སྨད་མཁན་ཆེན་གྱི་མན་ངག་ཀུན་གྱི་སྙིང་
པོ་བསྡུས་པ་ལ་སོགས་པ་དང་། ཐ་ན་སྐབས་དེའི་སྨན་པ་མཁས་པ་ཁ་ཤས་ཀྱི་
སྨན་སྦྱོར་ཟབ་པ་སྣ་རེ་ཡན་ཆོད་དངོས་དང་བརྒྱུད་པའི་སྒོ་ནས་འབད་པ་དུ་
མས་དོན་གཉེར་མཛད། དེ་བཞིན་རང་ཉིད་ཀྱིས་ཉམས་སུ་བླངས་པས་ཡིད་
ཆེས་ཀྱི་གདེང་འཁེལ་བ་རྣམས་ཕྱོགས་གཅིག་ ཏུ་ བསྡེབས་ནས་བརྩམས་ པར་
གསལ། །
ཉིད་ཀྱི་གསུང་ལས། གསོ་བའི་གཞུང་ལུགས་གདེངས་ཅན་དབུས། །
ཟབ་གནད་མན་ངག་ཀླུ་དབང་གི ། སྙིང་བཅུད་ཕན་བདེའི་སྙིང་པོ་འདི། །
བདག་བློ་དེད་དཔོན་གྱིས་བླངས་མོད། ། སྨན་ པའི་རྒྱུ་དྲུག་ཚང་བ་ཡི། །བློ་་
གསར་སྐལ་བར་ལྡན་རྣམས་ཀྱིས། ། རྣམ་དཔྱོད་བྱི་དོར་ལེགས་བགྱིས་ན། །
ཕན་བདེའི་འདོད་རྒུ་སྩོལ་བར་ངེས། ། ཞེས་གསུངས་པ་ལྟར་གཞན་ཕན་སྐལ་
བཟང་ནོར་བུའི་དགའ་སྟོན་གྱིས་ ཉམས་ ཐག་འགྲོ་བའི་སྡུག་བསྔལ་སེལ་ཞིང་
ནད་མེད་ལང་ཚོའི་དཔལ་ལ་ཅི་དགར་ལོངས་སུ་སྤྱོད་པའི་ཕན་འབྲས་ཐོན་པར་
བརྟེན་གཅེས་བསྡུས་ཕན་བདེའི་སྙིང་པོ་འདི་བཞིན་བོད་ལྗོངས་ཀྱི་ས་གནས་
མང་པོར་བེད་སྤྱོད་བྱེད་མཁན་རྒྱ་ཆེན་པོ་བྱུང༌། ལྷག་པར་འབྲི་གུང་གཅེས་
བསྡུས་ཀྱི་བླ་མའི་ཞལ་རྒྱུན་གྱི་ཟིན་བྲིས་ཞེས་པ་དང༌། གཉན་རིམས་མཁྲིས་པ་
371



རྩར་རྒྱུགས་ཀྱི་བཅོས་ཚུལ་མདོར་བསྡུས་ཞལ་ལུང་བདུད་རྩིའི་ཆུ་རྒྱུན། རླུང་
ནད་ལྕེ་སྤྱང་ མགོའི་ བཅོས་ ཟབ། འབམ་ བཅོས་ མན་ ངག་ ཁྱད་ པར་ ཅན།
འབམ་ བཅོས་ ཚེ་ འཛིན་ སྲོག་ སྐྱོབ་ ཀྱི་ ལྷན་ ཐབས་ གསོ་ ཚུལ་ གསུམ་ ལྡན།
འབམ་བཅོས་ཟབ་ཉུང་དོན་དྲིལ་སྙིང་དང་འདྲ་བ། ཕན་བདེའི་སྙིང་པོའི་
ཡན་ལག་འབམ་བཅོས་གཅེས་པའི་གནད་བསྡུས། གཅོང་ཆེན་དམུ་ཆུ་གསོ་
བའི་གདམས་ངག་སོགས་མང་པོ་ཞིག་བརྩམ་པར་མཛད། །
སྐུ་ཚེ་ཇི་ཙམ་བཞུགས་པའི་སྐོར་གསལ་པོ་མ་ཤེས་རུང་། རྒྱུ་རྒན་གྱི་
བཅོས་འཕྲུལ་གྱི་ཐེམས་ཚང་ཞེས་པའི་མཇུག་བྱང་དུ། དཀོན་མཆོག་འགྲོ་
ཕན་དབང་པོས་རང་ལོ་རེ་གཅིག་པ་རབ་མྱོས་ཞེས་པ་ལྕགས་ཕོ་རྟའི་ལོའི་ཧོར་
ཟླ་ལྔ་པའི་ཚེས་བཅོ་བརྒྱད་ཀྱི་ཉིན་གུང་གི་ཐུན་མཚམས་སུ་བྲིས་ཞེས་གསལ་བས་
སྐུ་ཚེ་ཅུང་རིང་ཙམ་བཞུགས་པ་འདྲ། སློབ་མའི་གཙོ་བོ་དཔོན་ཚང་ཡེ་ཤེས་
ཞེས་པ་སྨན་པ་ཤིན་ཏུ་མཁས་པ་ལ་སོགས་པ་བྱུང་ནས་རྒྱུན་མ་ཆད་པར་འགྲོ་
དོན་བསམ་གྱིས་མི་ཁྱབ་པའི་མཛད་པ་བཟང་པོས་དུས་འདའ་བ་བྱུང་ངོ༌། །
མཆན་འགྲེལ།
D སྙེ་མོ་རྫོང་གི་གཞུ་ཞེས་པ་དེ་ཡིན།
372



དཔོན་ཚང་ཡེ་ཤེས།
དཔོན་ ཚང་ ཡེ་ ཤེས་ ནི་ འཁྲུངས་ ཡུལ་ འབྲི་ གུང༌ ཀ་ ཚལ་ ཡིན་ ཅིང་།
དཀོན་མཆོག་འགྲོ་ཕན་དབང་པོའམ་ཚེ་དབང་བརྟན་པ་ཞེས་སུ་གྲགས་པ་དེའི་
སློབ་མའི་ཐུ་བོ་དེ་ཡིན། དཔོན་ཚང་ཡེ་ཤེས་དགུང་ལོ་ཆུང་ངུའི་དུས་ནས་སྨན་
མཆོག་ཨ་རུ་ར་དང་། ལི་ཤི་སོགས་གཟིགས་ན་དངོས་པོ་གཞན་ལས་ཀྱང་
དགའ་སྤྲོ་ཆེ་བ་དང་། ཐལ་བ་དཀར་ནག་སོགས་སྨན་གྱི་མཚོན་བྱེད་ཀྱི་ཚུལ་
གནང་ནས་མི་ལ་སྟེར་བ་སོགས་བག་ཆགས་བཟང་ཞིང་། སྨན་གྱི་ཚིག་རེ་རེ་
གཉིས་རེ་ཙམ་ཐུགས་ལ་ཆུད་པས་སྨན་དཔྱད་སྦྱོང་རྒྱུར་གཞན་དང་མི་འདྲ་བའི་
དགའ་ཞེན་ལྷན་སྐྱེས་སུ་ཡོད། །
དགུང་ལོ་ཉི་ཤུ་སྐོར་ནས་དཔལ་ལྡན་རྒྱུད་བཞི་ཐུགས་ལ་ཆུད་པར་མ་ཟད།
སྨན་དཔྱད་ལ་དོན་གྱིས་བརྟག་ཅིང་ལག་ལེན་དུ་འཁེལ་བ་སོགས་ཀྱིས་གཏེར་
ཆེན་ཆོས་ཀྱི་རྒྱལ་པོས་ཀྱང་དོན་གྱི་སྨན་པ་འཚོ་བྱེད་ཅེས་པའི་མཚན་ཡང་་་་
འདོགས་པར་མཛད། ལྷག་ཏུ་གཞུང་དོན་སྐོར་ལ་ལོ་བཅུ་ཕྲག་ཙམ་གྱི་རིང་ལ་
སློབ་དཔོན་མཚུངས་མེད་གུ་ཎ་དང་དབྱེར་མ་མཆིས་པ་ཚེ་དབང་བརྟན་པའི་
ཞབས་སུ་གདམས་ངག་མཐའ་དག་གི་ཞུན་བརྡར་བཅད་ཅིང་བཞུགས་དུས་
མན་ངག་གི་སྙིང་པོ་མ་ལུས་པ་དགྱེས་བཞིན་དུ་བསྩལ་བས་ཐུགས་སྲས་དམ་པར་
གྱུར། དེ་ལ་བརྟེན་ནས་གསོ་བའི་གདམས་པ་ཀུན་གྱི་ཡང་སྙིང་བསྡུས་པ་ཕན་
བདེའི་ཆར་རྒྱུན་ཞེས་བྱ་བ། ཉེས་གསུམ་རྐྱང་པ་ལྡན་འདུས་ཀྱི་ནད་གསོ་བའི་
སྐབས་དང་པོ་དང་། དབང་པོའི་ནད་བཅོས་པའི་སྐབས་གཉིས་པ། དོན་
373



ir
སྣོད་ཀྱི་ནད་བཅོས་པའི་སྐབས་གསུམ་པ། ཁ་ཐོར་སྣ་ཚོགས་ཀྱི་ནད་བཅོས་
པའི་སྐབས་བཞི་པ། རིམས་བཅོས་པའི་སྐབས་ལྔ་པ་བཅས་ཀྱི་དོན་རྫོགས་
པར་བསྟན་པ། དེ་བཞིན་གཅེས་བསྡུས་ཀུན་གྱི་སྙིང་པོར་གྱུར་པས་དྲང་སྲོང་
སྙན་བརྒྱུད་ཀྱི་གསང་མཛོད་ཡིད་ཆེས་གདེང་དང་ལྡན་པ་དང༌། སློབ་དཔོན་
གྱི་བཀའ་དྲིན་གཞལ་དུ་མེད་པ་ལས་བྱུང་བའི་སྐོར་ཇི་སྐད་དུ། འདི་ནི་ཀུན་
གྱི་སྙིང་པོར་གྱུར་པ་སྟེ། །དྲང་སྲོང་སྙན་བརྒྱུད་མང་པོའི་གསང་མཛོད་འདི། །
ཡིད་ཆེས་གདེང་ལྡན་བླ་མ་སློབ་དཔོན་གྱི། །བཀའ་དྲིན་གཞལ་དུ་ནུས་པ་ཅི་
ཞིག་མཆིས། ། ཞེས་གསུངས་པ་དང༌། ལྷག་པར་དཀོན་མཆོག་འགྲོ་ཕན་་་་
དབང་པོའི་ཞལ་ནས་ཐོས་པའི་མན་ངག་རྣམས་གསལ་བཤད་མཛད་དེ་ཞལ་
ཤེས་སྙིང་གི་ཁུ་བའི་རིམ་པ་ཅན་བདུད་རྩིའི་ཐིགས་པ་ཞེས་པ་སླར་ཡང་བརྩམས།
དེའི་མཇུག་བྱང་དུ་གདམས་ངག་ལྟ་བུར་བཀའ་བསྩལ་བ་ནི། དེ་ཡང་འདིར་
སྨྲས་པ། བདག་ཅག་གི་སྟོན་པ་བཅོམ་ལྡན་འདས་སྨན་གྱི་བླ་མ་དང་གཉིས་སུ་
མེད་པ་མཚུངས་མེད་གུ་ཎ་ཉིད་ཀྱི་ཐུགས་རྗེའི་ཆར་རྒྱུན་ལྔ་བདོའི་ལུས་ཅན་ཀུན་
ལ་བརླན་པར་མཛད་པའི་སྐྱབས་སུ་གྱུར་པ་དཔལ་ལྡན་རྒྱུད་བཞི་ཉམས་སུ་་
བསྟར་བ་རྣམས་ཀྱིས་གཞུང་ཚིག་བློར་ཆུད་ངེས་ནས་དགོས་དོན་རྣམས་ཉམས་
སུ་ལེན་ཚེ། ཆོས་རྗེ་བློ་གྲོས་རྒྱལ་པོས་མཛད་པའི་མེས་པོའི་ཞལ་ལུང་རྩ་བཤད་
ཕྱི་རྒྱུད་རེག་པ་རྩ་དང་། ཆུ་མདོ་ཡན་གྱི་འགྲེལ་བཤད། འཚོ་བྱེད་ཚེ་དབང་
རྒྱལ་པོའི་ཕྱི་རྒྱུད་འབྲུ་འགྲེལ་དང་། མན་ངག་རྒྱུད་ལ་འགྲེལ་པ་འདོད་འཇོ་
ཞེས་པ་སྣང་ཡང་ལུང་བཤད་རེ་གཉིས་ལས་མཐོང་མ་མྱོང་བས། ཆོས་རྗེ་་
དཔལ་ལྡན་དྷརྨ་ཀིརྟིའི་རྒྱུད་ཀྱི་མཆན་བུ་དཀའ་འགྲེལ་གྱི་ཚུལ་དུ་མཛད་པ་འདི་
རྣམས་ལ་རང་ཅག་རྣམས་ཀྱི་གཏད་སོ་འདི་ལས་བཟང་བ་ཅི་དགོས་པས། དེ་
དག་གི་ཚིག་དོན་ལ་ལེགས་པར་དཔྱད་ པས་རྒྱུད་ཀྱི་དགོངས་དོན་དཔང་དུ་་
བཞག་ མན་ངག་ལག་ལེན་གྱི་སྐབས་སུ། ཟུར་མཁར་ཆེན་པོའི་བྱེ་བ་རིང་
བསྲེལ། སློབ་དཔོན་ཆེན་པོའི་གཏེར་བྱོན་གཉན་པོ་རྒྱུག་འགྱེལ་ལམ། ནག་
374



པོ་སུམ་སྒྲིལ་ལམ། གཉན་པརྦ་ཏའི་བཅོས་རྣམས་དུས་དབང་གིས་ཟབ་པར་
མངོན། རྗེ་ ཆོས་ ཀྱི་ གྲགས་ པའི་ དྲག་ སྦྱོར་ རིལ་ ནག་ ཆེན་ མོའི་ སྦྱོར་ བ།
དངུལ་ཆུ་བཙོ་བཀྲུ་ཆེན་མོའི་རིན་ཆེན་བསྲེགས་ཐབས་ཀྱི་ཆ་ལག་ཚང་བ་སོགས་
དང༌། སློབ་དཔོན་ཚེ་དབང་བརྟན་པའི་གཅེས་བསྡུས་ཕན་བདེའི་སྙིང་པོའི་
ལེ་ལག་དང་། ཁོ་བོས་བྱས་པའི་གཅེས་བསྡུས་ཕན་བདེའི་ཆར་རྒྱུན། མ་ཞུ་
ལེ་ལག་གི་སྙིང་པོའི་གཏད་སོ་བྱས་ན། སྤྱི་བོའི་གཙུག་ནས་རྐང་མཐིལ་ཡན་ལ་
མ་ཚང་བ་མེད་པས་སྐྱབས་གནས་དེ་ལས་བཟང་བ་མེད། ཅེས་སློབ་དཔོན་གྱི་
གསུང་རྒྱུན་ལྟར་ཁོ་བོས་ཀྱང་རང་ཕྱོགས་རྣམས་ལ་ཁ་ཆེམས་ལྟ་བུ་བཞག་པས་དེ་
བཞིན་ལ་བློ་ཕུག་གི་གཏད་སོ་མཛོད་ཅེས་སོ། །
ཡང་གསུངས་དོན། ཁོ་བོ་ནི་ལོ་ཚོགས་ཀྱི་ཁུར་གྱིས་མནན་པས་རིག་པ་
སོགས་ཀྱང་ཆེར་ཉམས་ཤིང༌། འགྲོ་དོན་སོགས་ཀྱང་འཇུག་པ་དེ་ཙམ་ཞིག་
ཡིན། ན་ཚོད་དར་བབས་ཀྱི་སྐབས། དབུས་གཙང་བོད་འབྲོག་སྐུ་མཐོ་
དམན་ སོགས་མཐའ་དག་ལ་འཕྲིན་ལས་ཀྱི་འཇུག་ པ་ མི་ཆུང་བ་ཙམ་ དང་།
ལྷག་པར་སྐུ་གཉེན་རྣམས་ཀྱི་ཐུགས་རྗེ་ལ་བརྟེན་ནས་སྨན་ཆས་སོགས་འབད་
མེད་ལྷུག་སྩོལ་དུ་བྱུང་བ་བཅས་ཐུན་མོང་ཕོངས་པ་རྣམས་ལ། གཞན་ཕན་
གཙོ་བོར་བསྐྱེད་དེ་སྨན་གྱི་སྦྱིན་པ་ཐོབ་ངེས་སུ་བྱས། དེ་ལྟར་འཕྲིན་ལས་ཀྱི་
རིག་པ་སློབ་རིགས་རྣམས་ཀྱང་གཞུང་དོན་རས་སུ་མ་བོར་བ་བྱས་ན། མཁས་
པའི་གདེང་ཚོད་བཞི་དང་མ་ལྡན་ཀྱང་། ཡོངས་གྲུབ་ཚེའི་ནད་བརྒྱ་རྩ་གཅིག་
ལ། གཉེན་པོ་སྟོང་དང་རྩ་གཉིས་སྤྲོད་ཚུལ་མ་ནོར་བ་ཞིག་ཡོང་འདྲ། ཞེས་
དང༌། དེ་ལྟར་མི་ལྡན་པ་དག་གིས་དང་པོ་གླེགས་བམ་མཐོང་བ་ཙམ་གྱིས་
སྐྲག་པ་སྐྱེ། བར་དུ་ཐོས་བསམ་མཐར་མི་སྐྱེལ་ཞིང་སློབ་དཔོན་མཁས་པ་མི་
བསྟེན། མཐའ་མ་འགྲོ་དོན་བཀའ་དྲིན་ལ་མི་རེ་བའི་སྐབས་ནའང་། ཉམ་
ཐག་ནད་པ་ལའང་འཇུག་པ་དེ་རྒྱུད་ལས། ཅིར་ཡང་ལོག་པར་རྟོག་པ་ཡི། །
གསོ་བ་ལོག་པ་དག་ཏུ་འགྱུར། །བདུད་ཉིད་སྨན་པའི་ཆ་བྱད་ཅན། །གཤིན་
375



རྗེའི་ཞགས་པ་ཐོགས་པས་ན། །སྲོག་གི་གཟུ་པ་ཡིན་པའི་ཕྱིར། །འབྲེལ་བར་མི་
བྱ་འཁོར་རྣམས་འཕུང༌། །ཞེས་གསུངས་པ་ལྟར། དེ་ལྟ་བུ་འགྲོ་བའི་སྐྱབས་
སུ་མི་འགྲོ་བ་རྣམས་ལ་ནི། གདམས་ངག་ཉིང་ཁུ་འདི་རྣམས་ཀྱང་། ཕན་
ཐོགས་པ་ཞིག་མི་ཡོང་གསུངས་པ་སོགས་མདོར་ན་ཁོང་གིས་འབྲི་གུང་ཆོས་་
གྲགས་ནས་བཟུང་འབྲི་ལུགས་ཀྱི་ཕྱག་བཞེས་རྨ་མེད་པ་རྣམས་ཕྱི་རབས་དོན་དུ་
བཀའ་ལེགས་པར་བཀྲོལ་བས་འགྲོ་དོན་ནམ་མཁའི་མཐའ་དང་མཉམ་པ་ཞིག་
བྱུང་། །
སློབ་མའི་ནང་ནས་གྲགས་ཆེ་བ་ནི་སྒར་འོ ག་པའི་ཀརྨ་བསྟན་འཕེལ་ཞེས་
པ་ ཡིན་ ཅིང༌། སྨན་ གྱི་ བསྟན་ བཅོས་ མཛད་ པའི་ སྐོར་ གསལ་ ཁ་ མ་ རྙེད།
དེའི་སློབ་མ་ཚེ་རིང་དབང་ཞེས་པས་འབྲི་གུང་གཅེས་བསྡུས་ཀྱི་མན་ངག་བླ་མའི་
ཞལ་རྒྱུན་གྱི་ཟིན་བྲིས་ཞེས་པ་བརྩམས་འདུག མདོར་ན་དཔོན་ཚང་ཡེ་ཤེས་
ནི་གསོ་རིག་སྐོར་ལ་མཁས་པའི་སྙན་གྲགས་ཆེ་བ་དང་། མན་ངག་ལག་ལེན་
ཕུན་སུམ་ཚོགས་པ་ཐུགས་སུ་ཆུད་སྟབས་སི་ཏུ་པཎ་ཆེན་གྱིས་ཀྱང་སྨན་དཔྱད་
གསན་ཚུལ་ཤེས་བྱ་ཀུན་ཁྱབ་ཀྱི་མཛོད་ཀྱི་ནང་དུ་གསལ། འོན་ཀྱང་དཔོན་
ཚང་ཡེ་ཤེས་ཀྱི་ཡབ་ཡུམ་གྱི་མཚན་དང་། འཁྲུངས་པའི་དུས་ཚོད། སྐུ་ཚེ་ཇི་
ཙམ་བཞུགས་པའི་སྐོར་ད་ཕན་དཔྱད་གཞི་མ་རྙེད་པས་སླད་ཕྱིན་ད་དུང་ཁ་སྐོང་
ལེགས་བཅོས་ཡོང་བའི་རེ་བ་ཞུ། །
376



སི་ཏུ་ཆོས་ཀྱི་འབྱུང་གནས།
སི་ཏུ་ཆོས་ཀྱི་འབྱུང་གནས་་་་་་
རབ་བྱུང་བཅུ་གཉིས་པའི་ལྕགས་འབྲུག་
(སྤྱི་ལོ་1700)ལོར་སྐུ་འཁྲུངས་ཤིང༌།
སྔ་རྗེས་སུ་མཁས་ཤིང་གྲུབ་པ་ བརྙེས་་་
པའི་བཤེས་གཉེན་དམ་པ་མང་པོའི་དྲུང་
དུ་ ཐོས་ པ་ རྒྱ་ ཆེན་ པོ་ བཙལ་ ཞིང༌།
ལྷག་པར་བཀའ་དྲིན་ཅན་གྱི་སློབ་དཔོན་
ལུང་རྟོགས་ཡོན་ཏན་འབུམ་གྱིས་ཕྱུག་པ་
ཀརྨ་ བསྟན་ འཕེལ་ ཞེས་ པ་ དང་།
མཐའ་ཡས་གཞུང་གདམས་རྒྱ་མཚོའི་ཕ་
རོལ་ཏུ་སོན་པ་དགེ་རྩེ་པཎྜི་ཏ། གསོ་རིག་ནོར་བུའི་མཛོད་ལ་དབང་བསྒྱུར་བ་
ཀརྨ་པ་རང་བྱུང་རྡོ་རྗེའི་སློབ་རྒྱུན་འཛིན་པ། ལྷོ་བྲག་ལྷ་ལུང་མཁན་པོའི་ཡང་
སློབ་སྔགས་གྲྭ་ཨེམ་ཆི་ཀརྨ་བསམ་གྲུབ། དེ་བཞིན་མཁས་དབང་འབྲི་གུང་
ཆོས་གྲགས་ཀྱི་སློབ་མ་དཀོན་མཆོག་འགྲོ་ཕན་དབང་པོའི་ཞལ་སློབ་ཕུལ་ཕྱིན་
དཔོན་ཚང་ཡེ་ཤེས་བཅས་ཀྱི་ཞབས་པད་ཡུན་རིང་དུ་བསྟེན་པས་མདོ་སྔགས་
རིག་གནས་ཀུན་ལ་མཁས་པར་གྱུར་ཏེ་སི་ཏུ་པཎ་ཆེན་ཞེས་པའི་སྙན་གྲགས་ནམ་
མཁའི་ཕ་མཐར་ཁྱབ་པ་བྱུང་ངོ༌། ། ་
སྐུ་ཚེ་འདིར་བོད་ལྗོངས་དང༌། རྒྱ་ནག རྒྱ་གར། བལ་པོ། སིངྒ་
377



ལ་སོགས་ཀྱི་ཡུལ་གྲུར་ཕེབས་ནས་མཁས་པ་མང་པོར་རིག་གནས་ལྔའི་དཀའ་
གནད་འདྲི་རྨེད་དང་། ཕྱོགས་མཚུངས་ས་ཁུལ་དེ་དག་གི་གསོ་རིག་མན་ངག་
ལག་ལེན་དང་བཅས་པའི་ཁུངས་མང་པོ་ཉམས་བཞེས་གནང་བས་མཚོན་བོད་
ཀྱི་རིག་གནས་དང༌། སྨན་དཔྱད་ཡར་རྒྱས་ཀྱི་ཆེད་དུ་སྐུ་ངལ་མང་པོ་ཁྱད་
བསད་གནང་བའི་སྐོར་ནི་བརྗོད་པའི་ཡུལ་ལས་འདས། རང་ཅག་བོད་དང་།
ཁམས་ཕྱོགས་ནས་བཤད་ན། སྐབས་དེར་ གྲགས་ཆེ་བའི་བླ་མ་ཀརྨ་ཆོས་་་
དབང་དང༌། དགེ་སློང་དཔལ་གྲུབ། དགེ་བཤེས་བསྟན་འཛིན་ཕུན་་་་་
ཚོགས@ ནིརྨ་ཐི་སོགས་ཚེ་རིག་འཛིན་པ་ཐམས་ཅད་ལ་སྐུ་དངོས་ཀྱིས་བཀའ་
འདྲི་དང༌། བརྡར་ཤ་བཅད་ནས་བོད་ཀྱི་གསོ་རིག་ཡར་རྒྱས་གོང་འཕེལ་འགྲོ་
རྒྱུར་མི་ནུབ་པའི་མཛད་རྗེས་རླབས་ཆེན་བཞག ལྷག་ཏུ་རྗེ་ཉིད་ཀྱིས་སྔ་ཕྱིར་
ཡུལ་ཕྱོགས་མང་པོར་ཕེབས་པ་དང་། སློབ་དཔོན་གོང་མ་རྣམས་ཀྱི་ཕྱག་་
བཞེས་མན་ངག དེ་བཞིན་ལོ་མང་རིང་ནད་པའི་འགྲོ་དོན་སྐྱོང་བཞིན་་་་
བཞུགས་དུས་ཀྱི་མྱོང་བྱང་རྣམས་གཅིག་ཏུ་བསྡུས་ནས་སྨན་གྱི་སྐོར་གྱི་གསུང་
ཐོར་བུ་དཀར་ཆག་ཐ་བར་པོད་གཅིག་ཡོད་པ་དེའི་ནང་ཐུན་མོང་མ་ཡིན་པའི་
གདམས་པ་སྣ་ཚོགས་ཡོད་པ་དང༌། ད་དུང་རྒྱ་ནག་ཏུ་ཕེབས་སྐབས་ཀྲུང་དབྱི་
མཁས་པའི་ཉམས་མྱོང་མང་པོ་བསྡུ་ལེན་མཛད་རིགས་ཀྱང་ཟིན་བྲིས་སུ་འགོད་
གནང་མཛད་པའི་ཁར། རྒྱ་ནག་གི་འགྱུར་རྩེ་མདོ་ཤིན་ཏུ་རྒྱས་པ་ཞིག་ཀྱང་
ཕྱིས་སུ་ཤིང་པར་ལ་འཁོད་འདུག གཞན་ཡང་སི་ཏུའི་མིག་འབྱེད་ལག་ལེན་
དང༌། དངུལ་ཆུ་བཙོ་བཀྲུའི་ཟིན་བྲིས་སོགས་སྨན་དཔེ་རྣམས་ལ་ཕྱིས་བྱུང་
སྨན་པ་ཀུན་གྱིས་སྤྱི་བོའི་གཙུག་ཏུ་བཀུར་ནས་ཡིད་ཆེས་གདེང་འཁེལ་དང་ཤིན་
ཏུ་གཙིགས་ཆེ་བར་བྱེད། །
སྐུ་ཚེའི་སྨད་ལ་དཔལ་སྤུངས་ཆོས་འཁོར་གླིང་དུ་བཅུ་ ཕྲག་རིག་པའི་་
བཤད་གྲྭ་འཛུགས་གནང་དང་། སྐུ་དངོས་ཀྱིས་གཙོ་སྐྱོང་གནང་བར་བརྟེན་
378



སློབ་མ་མཁས་པ་དབོན་ཀརྨ་ངེས་ལེགས་བསྟན་འཛིན་དང༌། ཁམས་སྤྲུལ་
ཆོས་ཀྱི་ཉི་མ། འབྲུག་བདེ་ཆེན་ཆོས་འཁོར་གྱི་ཡོངས་འཛིན་འཇམ་དཔལ་
དཔའ་བོ། སྡེ་དགེ་རྒྱལ་པོ་བསྟན་པ་ཚེ་རིང་སོགས་མང་དག་ཅིག་བྱུང༌། དེ་
ལ་བརྟེན་ནས་ཀོང་སྤྲུལ་ཡོན་ཏན་རྒྱ་མཚོས་ཤེས་བྱ་ཀུན་ཁྱབ་ཀྱི་མཛོད་ཅེས་པའི་
ནང་། ཀུན་གཟིགས་ཆོས་ཀྱི་འབྱུང་གནས་ཉིད་གསོ་བ་རིག་པ་ལ་སྔོན་སྦྱངས་
སད་པ་ལྟ་བུས་ཀློང་བརྡོལ་གྱིས་ཁྱད་པར་དུ་མཁས་པར་གྱུར་ ཅིང་། ཟུར་
མཁར་ཕྱི་མའི་སློབ་བརྒྱུད་དཔོན་ཚང་ཡེ་ཤེས་དང་། འཕགས་ཡུལ་ནུབ་་་
ཕྱོགས་ཕྲེང་གིའི་སྨན་པ་ཨེ་ཌོ་སེ། རྒྱ་ནག་གི་སྨན་པ་མཁས་པ་རྣམས་ལས་
བཤད་རྒྱུན་དང་། དཀའ་གནད་འདྲི་མོལ་གྱིས་གཏན་ལ་ཕབ་སྟེ། སྨན་གྱི་
བླ་མ་གཉིས་པའི་གོ་འཕང་བརྙེས། སློབ་མ་མཁས་པ་མང་དུ་བྱོན་ཞིང་། ད་
ལྟའི་བར་བཤད་པ་དང་། ལག་ལེན་གྱི་རྒྱུན་མ་ཉམས་པས་བརྒྱུད་འཛིན་་
རྣམས་ཀྱང་སྨན་ པ་ གཞན་ལས་ཁྱད་ པར་འཕགས་པ་ཡོངས་སུ་གྲགས་པས་་་་
མཚོན། ཞེས་གསུངས་པ་དོན་དུ་གནས། དཔེར་ན་རྗེ་འདིའི་ཞལ་སློབ་གྲས་
སྡེ་དགེ་བསྟན་པ་ཚེ་རིང་ཞེས་པས་ཁམས་ཕྱོགས་སུ་གསོ་རིག་གོང་འཕེལ་ཡོང་
ཆེད་སྔ་སོར་མི་དབང་སངས་རྒྱས་རྒྱ་མཚོས་ཞུས་དག་དང༌། ལེགས་བཅོས་
མཛད་པའི་ལྷ་ལྡན་པོ་ཏཱ་ལའི་རྒྱུད་བཞི་པར་མ་དང་བཻ་སྔོན་འདི་ཉིད་ཡིད་རྟོན་
པའི་གནས་སུ་གཟིགས་ཏེ་འདི་ཉིད་ལས་འབྲུ་ལེན་གྱི་ཕྱི་མོ་བྱས་ཏེ་རབ་བྱུང་
བཅུ་གཉིས་པའི་ཆུ་གླང༌(སྤྱི་ལོ་1733)ལོ་པར་དུ་བསྐྲུན་པར་བརྟེན་རྒྱ་ཁྱབ་
གང་སར་ཁྱབ་སྤེལ་ཤིན་ཏུ་ཆེ་བ་བྱུང་བ་དང༌། རྗེས་སུ་རབ་བྱུང་བཅུ་དྲུག་
པའི་ཆུ་ཁྱི (སྤྱི་ལོ་1982)ལོར་བོད་ལྗོངས་མི་དམངས་དཔེ་སྐྲུན་ཁང་ནས་སྐྱེ་
འགྲོའི་བདེ་རྩར་དགོངས་བཞེས་བླ་ན་མེད་པས་མཚོ་སྔོན་དུ་སྡེ་དགེའི་རྒྱུད་བཞི་
དང་བོ་སྔོན་པར་མ་གཞིར་བཟུང་ནས་ངོ་མཚར་འཕྲུལ་གྱི་འདུ་བྱེད་ལས་ལྕགས་
པར་དུ་བསྐྲུན་ཏེ་པར་འདེབས་རྒྱ་ཆེར་མཛད་པ་དང་འབྲེལ་བོད་ལྗོངས་དང༌།
མཚོ་སྔོན། ཀན་སུའུ། སི་ཁྲོན། ཡུན་ནན་ལ་སོགས་པའི་བོད་རིགས་ས་
379



ཁུལ་དུ་འགྲེམས་སྤེལ་གནང་བས་སླར་ཡང་བོད་ཀྱི་གསོ་རིག་ཡར་ཟླའི་དཔལ་ལ་
འགྲན་པའི་བཀའ་དྲིན་བླ་ལྷག་ཏུ་ཆེ། །
མཆན་འགྲེལ།
0 དེའུ་དམར་བསྟན་འཛིན་ཕུན་ཚོགས་ཀྱི་མཚན་ཡིན། །
380



དེའུ་དམར་བསྟན་འཛིན་ཕུན་ཚོགས།
དེའུ་དམར་དགེ་བཤེས་བསྟན་་་་་
འཛིན་ཕུན་ཚོགས་ནི། འཁྲུངས་ཡུལ་
ཆབ་མདོ་ཀྲོན་ཆུས་གོ་འཇོ་རྫོང་ཡིན་་་་
ཅིང་། ཡབ་ཀྱི་མཚན་ལ་རྡོ་རྗེ་བཀྲ་་་
ཤིས་དང༌། ཡུམ་ལྷ་དགའ་ཞེས་པ་་་་
གཉིས་ཀྱི་སྲས་སུ་དུས་རབས་བཅུ་བདུན་
པའི་ནང་སྐུ་འཁྲུངས། རུས་ནི་བི་བྱི་
ཡིན་པར་གྲགས། །
དེའུ་དམར་ཞེས་པ་ནི་འཁྲུངས་་་
ཡུལ་གོ་འཇོའི་ གསེར་དགའ་ཞེས་པའི་་
གྲོང་ཚོའི་འགྲམ་ལ་རི་དེའུ་དམར་པོ་ཞིག་ཡོད་པའི་ཉེ་ལོགས་སུ་མཚམས་ཁང་
བརྒྱབ་ནས་བཞུགས་པས་མཚན་དེ་ལྟར་བྱུང་། རྗེས་སུ་སྨིན་གླིང་གཏེར་ཆེན་
གྱི་རྒྱལ་སྲས་ས་ཁུལ་དེར་ཕེབས་ནས་དེའུ་དམར་བཞུགས་ས་མཁོ་ཁྱིམ་དགོན་པ་
ཞེས་སུ་མིང་བཏགས་པར་མཛད། དེའུ་དམར་བསྟན་འཛིན་ཕུན་ཚོགས་ཆུང་
དུས་འཇོ་མདའ་རྫོང་གི་ཁོངས་སུ་ཡོད་པའི་རྫི་དཀར་དགོན་པར་ཆོས་ཞུགས་
གནང་སྟེ་སྔ་ཕྱིར་སློབ་དཔོན་ཀརྨ་བསྟན་འཕེལ་ཞེས་པ་དང་། ཀུན་དགའ་
བསྟན་འཛིན་གཉིས་ཀྱི་དྲུང་ནས་ཐུན་མོང་དང་ཐུན་མོང་མ་ཡིན་པའི་ཤེས་བྱ་ཇི་
སྙེད་དང་། ལྷག་པར་གསོ་དཔྱད་དང་སྐར་རྩིས་གཉིས་ལ་སྦྱངས་པ་མཐའ་
381



འཁྱོལ་བ་གནང་། །
རྗེས་སུ་རྫི་དཀར་དགོན་པའི་སྒྲིགས་ཁྲིམས་དང་མ་མཐུན་པའི་སྐོར་གྱི་
བསྙད་འདོགས་སྣ་ཚོགས་རྐྱེན་གྱིས་བསྟན་འཛིན་ཕུན་ཚོགས་མཆོག་དགོན་པ་
དེ་དང་ཞལ་བྲལ་དགོས་ཀྱི་གནས་སུ་གྱུར་ནས་སྡེ་དགེ་ལྷ་ཐོག་ཁུལ་དུ་ལོ་ཤས་
བཞུགས། རྟིང་མར་ལྷ་ཐོག་རྒྱལ་པོ་བློ་གྲོས་ཞེས་པས་ཀྱང་དེའུ་དམར་བསྟན་
འཛིན་ཕུན་ཚོགས་ལ་མི་བཟོད་པའི་སྡང་ཟུག་སྤྲད་དེ་ལྷ་ཐོག་ནས་ཡུལ་འབུད་
བཏང་ཞིང་། དེའུ་དམར་བསྟན་འཛིན་ཕུན་ཚོགས་མཆོག་གིས་བརྩམས་པའི་
བསྟན་བཅོས་ཁྱད་དུ་འཕགས་པ་པོད་ཏི་བཞི་བཅུ་ཞེ་གཉིས་ཙམ་ཡོད་པ་འགའ་
ཤས་མེ་ལ་བསྲེགས་པ་དང་། འགའ་ཞིག་ཆུ་ལ་བསྐྱུར་བ་སོགས་བྱ་ངན་མ་
རུངས་པ་སྣ་ཚོགས་བྱས་རུང་སྐུ་ཚེ་ལ་བར་ཆད་མ་བྱུང་ཙམ་གྱི་ངང་ནས་ཐོག་
མར་ཡུན་ནན་ལ་ཕེབས། དེ་ནས་རྒྱ་གར་འཕགས་ཡུལ་དུ་གནས་བསྐོར་་་
གནང་རྗེས་བོད་དུ་ཕེབས་ཏེ་ལྷ་སའི་སེ་ར་དགོན་པ་དང༌། བྱང་གི་གནམ་
མཚོ་ཁུལ་ལ་ཡང་ལོ་མང་བཞུགས་སྐད་འདུག །
དེའི་རིང་དེའུ་དམར་བསྟན་འཛིན་ཕུན་ཚོགས་ནས་སྐུ་ངལ་དང་བར་
ཆད་ལ་ཇི་མི་སྙམ་པར་སྐུ་ཚེ་གཅིག་རིང་བོད་ཀྱི་གསོ་རིག་དང༌། ལྷག་པར་
སྨན་རིག་ཐད་ལ་བརྩོན་ཞིབ་གནང་བའི་མཛད་རྗེས་དང་གྲུབ་འབྲས་ནི་དུས་
ཕྱིས་སུས་ཀྱང་འགྲན་དུ་མེད་པ་ལྟ་བུ་ཞིག་ཡིན། དཔེར་ན་ད་ལྟ་ཡོད་པའི་
གསུང་རྩོམ་སྐོར་གྱི་དཀར་ཆག་ཀ་ལྕེ་མི་ཏྲ་ཤཱ་ས་ཏིའི་རེག་ཟིག་དྲན་པ་གསོ་བ་
གསོ་རིག་གི་ཡིག་ཐོ་གསལ་བྱེད་མལླིཀའི་རྒྱུན་ཐག་ཅེས་པར་ཁྱོན་བསྡོམས་ལེ་
ཚན་དྲུག་ཅུ་རེ་གསུམ་ཡོད། དེའི་ནང་སྨན་རྫས་སྐོར་ལ་དཀར་ཆག་ཅ་པ་ལ་
རོ་དྲུག་སྨན་གྱི་སྡེབ་སྦྱོར་གསལ་བར་འགྲེམས་པ་དྲང་སྲོང་ཞལ་ལུང་བ་ཀུ་ལའི་
འདབ་ཕྲེང་ཞེས་པ་དང༌། དེ་བཞིན་དཀར་ཆག་ཆ་པ་ལ་བདུད་རྩི་སྨན་གྱི་
རྣམ་དབྱེ་ངོ་བོ་ནུས་མིང་རྒྱས་པར་བཤད་པ་དྲི་མེད་ཤེལ་ཕྲེང་། དཀར་ཆག་
ཇ་པ་ལ་བདུད་ནད་འཇོམས་པའི་གཉེན་པོ་རྩི་སྨན་གྱི་ནུས་པ་རྐྱང་བཤད་གསལ་
382



སྟོན་དྲི་མེད་ཤེལ་གོང་། དཀར་ཆག་ཉ་པ་ལ་ཞུ་རྗེས་གསུམ་གྱི་ངོ་སྤྲོད་གསལ་
སྟོན་མེ་ལོང་། ་ དཀར་ཆག་ཏ་པ་ལ་སྨན་གྱི་རོ་ནུས་ཞུ་རྗེས་སྦྱར་ཐབས་ཀྱི་རྡེལ་
འགྲེམས་རྒྱུད་དགོངས་གསལ་སྟོན་དང་། དེའི་ཤོག་བཀྲ་རེ་མིག་གསལ་སྣང་།།
དཀར་ཆག་ཚ་པ་ལ་ལག་ལེན་གཅེས་བསྡུས་སྨན་ཀུན་བཅུད་དུ་བསྒྲུབ་པའི་ལས་
ཀྱི་ཆོ་ག་ཀུན་གསལ་སྣང་མཛོད། དཀར་ཆག་ཛ་པ་ལ་རོ་སྡེབ་སྦྱོར་བ་ཕན་
ཡོན་དང་སྦྲགས་མར་ཚིགས་སུ་བཅད་པ་དོན་ཚང་ཚིག་བསྡུས། དཀར་ཆག་
ལི་པ་ལ་སྣ་ཚོགས་ཉེར་ལྔ་བརྒྱ་རྩ་འཆི་མེད་བདུད་རྩིའི་ཤེལ་དཀར་ཕྲེང་བ་ཞེས་
བྱ་བ་མཁས་མང་ཡོངས་ཀྱི་མགུལ་རྒྱན། དཀར་ཆག་ཡི་པ་ལ་གསོ་བ་རིག་པའི་
ཆོས་འབྱུང་རྣམ་ཐར་རྒྱ་མཚོའི་རྦ་རླབས་དྲང་སྲོང་དགྱེས་པའི་འཛུམ་ཕྲེང་ལ་
སོགས་པ་རྒྱ་ཆེ་ལ་གཏིང་ཟབ་པའི་བསྟན་བཅོས་མང་དག་ཅིག་བརྩམས་པར་
མཛད་འདུག །
གོང་གསལ་དེ་དག་གི་ནང་ནས་སྨན་རྫས་རིག་པའི་སྐོར་ལ་དྲི་མེད་ཤེལ་
ཕྲེང་འདི་ཉིད་ཕུལ་དུ་བྱུང་བའི་སྔོ་འབུམ་སྐད་གྲགས་ཅན་དེ་ཡིན་པར་ཀུན་གྱིས་
ཁས་བླངས་དོན་ཐོག་ཏུ་གསལ་བ་ལ་ཁྱད་ཆོས་མང་པོ་ཡོད་ཀྱང་མདོར་བསྡུས་ན།
གཅིག སྐྱེ་དངོས་དང་། སྲོག་ཆགས། གཏེར་རྡོའི་སྨན་མཐའ་་
དག་གི་རོ་ནུས་དང་རང་བཞིན། མངོན་བརྗོད། འཁྲུངས་དཔེ་སོགས་ཞིབ་
རྒྱུས་སུ་བཀོད་ཡོད་པ་དང་། ་
གཉིས། གོང་གསལ་སྨན་རིགས་རྣམས་ནས་ཁག་གཅིག་ལ་སྔ་རབས་ཀྱི་
མཁས་པ་ཚོའི་བཞེད་པ་མི་འདྲ་བས་ངོས་འཛིན་གཅིག་གྱུར་མེད་པར་སྔར་ཕན་
ཡུན་ནན། རྒྱ་གར། ལྷ་ས། གནམ་མཚོ་སོགས་ལ་ཕེབས་དུས་ཁོང་རང་
ངོ་མས་འདྲི་བརྩད་དང་། བརྟག་དཔྱད་གནང་བ་རྣམས་ལུང་རིགས་དཔྱད་
པ་གསུམ་གྱིས་གཏན་ལ་ཕབ་སྟེ་ཚད་ཐུབ་ཀྱི་ཁུངས་དང་བཅས་པས་གསལ་་
བཤད་གནང་བ།
གསུམ། སྨན་རྫས་རྣམས་སྡེ་ཚན་བཅུ་གསུམ་དུ་ཕྱེ་ནས་བྱེ་བྲག་ནང་
383



གསེས་ལ་རྩེ་བའི་སྨན་རིགས་རྣམ་ གྲངས་ཆིག་སྟོང་ཆིག་བརྒྱ་དོན་དྲུག་དང༌།
ནང་ཚན་རིགས་དབྱེའི་རྣམ་གྲངས་ཉིས་སྟོང་ཉིས་བརྒྱ་གོ་བཞི་ཡོད་པས་སྔོ་་
འབུམ་ནང་གི་རྒྱས་ཤོས་ཤིག་ཡིན། །
བཞི། དྲི་མེད་ཤེལ་ཕྲེང་ནང་འཁོད་པའི་སྨན་གྱི་ངོས་འཛིན་དང་རྒྱས་
བཤད་འཁྲུངས་དཔེ་ སོགས་ ལ་ བོད་ལྗོངས་ཙམ་མ་ཟད། མཚོ་སྔོན་དང་།
ཀན་སུའུ། སི་ཁྲོན། ཡུན་ནན། ནང་སོག་བཅས་ཀྱི་སྨན་པ་ཚོས་གཞི་
འཛིན་ས་དང་། ཚད་ལྡན་སྔོ་འབུམ་འབའ་ཞིག་ལ་བརྩིས་ནས་བེད་སྤྱོད་བྱེད་
ལྔ། དྲི་མེད་ཤེལ་ཕྲེང་འདི་བཞིན་སྔ་རྗེས་སུ་ཤིང་པར་བརྐོས་པ་དང་།
ཡང་ན་སྨན་ངོ་རྐྱང་པའི་འདྲ་ཡིག་རི་མོར་བྲིས་ནས་སློབ་ཁྲིད་དང་། ངོས་
འཛིན་བྱེད་བདེ་ཡོང་ཕྱིར་དཔེ་དེབ་པར་དུ་བརྐོས་པ་སོགས་ནས་དེང་སྐབས་
ཀན་ལྷོ་བོད་རིགས་ཁུལ་གྱི་༢ཧོ་རྫོང་བོད་ལུགས་སྨན་ཁང་གིས་ཆེད་མངགས་
ལྕགས་པར་དུ་བརྐོས་པའང་ཡོད། །
དེ་མིན་ད་དུང་དེའུ་དམར་བསྟན་འཛིན་ཕུན་ཚོགས་ཀྱིས་བརྩམས་པའི་
བཤལ་སྐྱུགས་ཀྱི་ལག་ལེན་ཉི་མའི་སྙིང་པོ་དང་། བཅུད་ལེན་རྒྱས་བཤད་ཟག་
མེད་བདེ་སྟེར། གཏར་ཁའི་གདམས་པ་ཉེས་འཁྲུགས་དྲུངས་འབྱིན། མེ་
བཙའི་གདམས་པ་ཤེལ་དཀར་མེ་ལོང༌། ལུས་གནད་དང་བྱང་ཁོག་ཡུལ་ཐིག་
སོགས་ཡོད་པའི་སྐོར་མཁྱེན་བརྩེའི་བཀའ་འབུམ་དཀར་ཆག་ཐ་པའི་ནང་དུ་
གསལ་བ་བཅས། ། །
མདོར་ན་དེའུ་དམར་བསྟན་འཛིན་ཕུན་ཚོགས་ནི་བོད་ཀྱི་གསོ་བ་རིག་
པའི་ནང་ཚན་སྨན་རྫས་རིག་པའི་སྐོར་ལ་མངའ་བརྙེས་ཤིང་། བྱང་ཆུབ་པ་
འདི་འདྲ་ད་ཕན་ལོ་རྒྱུས་ཐོག་མཐོང་དཀོན་པ་ལྟ་བུ་དང་། མེས་རྒྱལ་གྱི་ཀྲུང་
དབྱི་སྨན་རྫས་མཁས་ཆེན་ལི་ཧྲི་ཀྲིང་གི“སྤྱན་ཚའོ་ཀང་རྨུའུ”ཞེས་པ་ལས་ཀྱང་
384



ཁྱད་དུ་འཕགས་པ་ཞིག་ཡིན་པར་རྒྱ་རིགས་མཁས་དབང་ཚོས་གདེང་འཇོག་
གནང༌ མཁན་ དངོས་ སུ་ བྱུང༌ བ་ བཅས། རྗེ་ འདིའི་ མཁྱེན་ རབ་ དང༌།
དགོངས་པའི་རྩལ་ནི་སྤྱིར་བཏང་ལས་ལྷག་པ་ཞིག་དང༌། ཤུལ་བཞག་གསུང་
རྩོམ་རྣམས་ནི་དེང་དུས་བལྟས་ཀྱང་ཡིད་དབང་དབང་མེད་དུ་འཕྲོག་ནུས་པའི་
ཁྱད་ཆོས་དམིགས་བསལ་ཅན་ཡོད་པས་དམ་ པ་དེའི་གསུང་གི་བདུད་རྩིའི་
དགའ་སྟོན་ཟད་མེད་དུ་ལོངས་སྤྱོད་སྐབས་མཛད་རྗེས་བཟང་པོ་རྣམས་ཡིད་ལ་
བཅང་བཞིན་རྗེས་དྲན་ཞུ་དགོས་པ་ནི་ཅི་ནས་ཀྱང་གལ་ཆེ་བར་གདའོ། །
385



ཀརྨ་ངེས་ལེགས་བསྟན་འཛིན།
ཀརྨ་ངེས་ལེགས་བསྟན་འཛིན་ནི།
པཎ་ཆེན་སི་ཏུ་ཆོས་ཀྱི་འབྱུང་གནས་ཀྱི་
དངོས་སློབ་དུ་མའི་ཁྲོད་ནས་ཕུལ་དུ་་་
བྱུང་བ་ཞིག་ཡིན། ཡབ་ཡུམ་དང་་་་
འཁྲུངས་ལོ་མ་རྙེད་རུང་རབ་བྱུང་བཅུ་
གཉིས་པའི་ཆུ་བྱི (སྤྱི་ལོ་1732) ལོར་་
རྩིས་གཞུང་ཉེར་མཁོ་བུམ་བཟང་ཞེས་པ་
བརྩམས་འདུག་པས་ལོ་ རབས་བཅུ་་་་་
བདུན་པའི་དུས་འགོར་བཙས་པ་་་་་་
འདྲ། །
ཁོང་གིས་བརྩམས་པའི་དཔལ་ལྡན་རྒྱུད་བཞི་སོགས་གསོ་བ་རིག་པའི་
བཀའ་བསྟན་མན་ངག་ཀུན་གྱི་གནད་བསྡུས་ཕན་བདེའི་བསིལ་ཟེར་འཕྲོ་བའི་
ཟླ་བ་གསར་པ་ཞེས་པའམ་མིང་གཞན་སྨན་བསྡུས་ཨེ་ཞེས་པའི (ཤོག་གྲངས་
ཊན་ ༡)ནང་རྣམ་ཐར་མདོར་བསྡུས་སྐབས། སྔར་ཆུང་ངུའི་དུས་སུ་སྨན་
ཐོག་མར་བསླབས་པའི་ནུབ་མོ་རྨི་ལམ་བཟང་བར་གླེང་བ་ཞིག་བྱུང་བ་དང་།
སྐུ་ཞབས་ཐམས་ཅད་མཁྱེན་གཟིགས་ཆེན་པོ་མཧཱ་པཎྜི་ཏ་ཆོས་ཀྱི་འབྱུང་གནས་
ཀྱི་བཀའ་དྲིན་ལ་བརྟེན་ནས་རིག་པ་འདི་ལ་ཕྱོགས་སྒོར་མོ་ནས་མཐོང་ཐོས་ཅི་
རིགས་ཀྱིས་འགྲོ་ཕྱོགས་དཀྱུས་མ་མིན་ཙམ་ནི་ཡོད་དོ། །ཞེས་བྲིས་འདུག་པས་
386



གསོ་རིག་སྐོར་སི་ཏུ་རིན་པོ་ཆེའི་དྲུང་ནས་གསན་བཞེས་གནང་བ་སོམ་ཉི་བྲལ།
འོན་ཀྱང་མི་ལོ་བཅོ་ལྔ་ཙམ་གྱི་རིང་སྨན་དཔྱད་ཀྱི་ཕྱག་ལེན་མཚམས་བཞག་པའི་
སྐོར་གྱི་གནས་ཚུལ་ཡང་བྱུང་འདུག་པ་དེའི་རྒྱུ་རྐྱེན་ནི། དེང་སང་ཡི་གེའི་
རིགས་གང་དང་གང་ཡིན་ཡང་ཤིན་ཏུ་ངོ་མཚར་བ་མཁས་པ་དགའ་བ་སྐྱེ་བ་
ཞིག་དང༌། རྣ་བར་ཐོས་སུ་མི་འདོད་པ་ཞིག་ལྷན་ཅིག་ཏུ་ཚོགས་ན་དེ་གཉིས་
ལ་ཁྱད་པར་མེད་པའམ་ཕྱི་མ་དེ་མཆོག་ཏུའང་བྱེད་པའི་སྐབས་ཏེ། དེ་ལྟ་བུ་
རྣམ་པར་དབྱེ་བ་རྒྱལ་ཁྲིམས་ལ་མེད། ཡོད་ཀྱང་ཅི་ལ་ཡོད་དེ། དེ་འདྲ་
ལེགས་པར་དབྱེ་ཤེས་མཁན་ཉིད་ཡུལ་གྲུ་ཆེན་པོ་འགའ་ལའང་སྲིད་མཐའ་མ་
བཀག་ཙམ་ལས་མེད་ལ། བརྒྱ་ལ་སྲིད་པ་དེ་དག་ཀྱང་གྲགས་པ་མེད་པའི་མི་
གྱི་ན་བ་ཞིག་ཏུ་གྱུར་ནས། གང་མི་ཤེས་པ་ཉིད་གྲགས་པའི་ཕུང་པོར་གྱུར་པ་
ཉིད་མང་བའི་ཕྱིར་རོ། །ཞེས་སྐབས་དེའི་སྤྱི་ཚོགས་ཀྱི་ནང་མཁས་བླུན་དབྱེ་བ་
མི་འབྱེད་པའི་དབང་གིས་སྨན་པའི་བྱ་བ་མཚམས་འཇོག་གནང་དགོས་བྱུང་བ་
འདྲ། །
རྗེས་ སུ་ ཀརྨ་ངེས་ལེགས་བསྟན་འཛིན་གྱི་སྨན་སློབ་སྡེ་དགེ་ཡིད་ ལྷུང་་་
འཇམ་དབྱངས་སམ་ཚུལ་ཁྲིམས་འོད་གསལ་ཞེས་པས་ཐེངས་མང་ནན་བསྐུལ་
ཞུས་པ་ལྟར་ཨེ་ཝཾ་ཞེས་པའི་པོད་གཉིས་རྩོམ་འབྲི་ལེགས་པར་མཛད། སྨན་
དཔེ་དེ་གཉིས་ལས་ཨེ་ནི་རྒྱུད་བཞི་ཡི་ནང་ནས་ནད་རིགས་ཐམས་ཅད་ཀྱི་གསོ་
ཐབས་ལག་ལེན་མན་ངག་རྒྱུད་རྗེས་ སུ་མཐུན་པར་གསོ་དཔྱད་ཀྱི་གཞུང་་་་་་
གདམས་མན་ངག་གངས་རིའི་ཁྲོད་འདིར་སྔ་ཕྱིར་བྱུང་བ་མང་པོ་དག་ལས་་
གཅེས་དགུ་ཕྱོགས་གཅིག་ཏུ་བསྡུས་ཏེ་བསྒྲིགས་པ་ཞིག་ཡིན་ཚུལ་དང་། ལོ་
ཞེས་པའི་པོད་དེ་ནི་གསོ་བ་རིག་པའི་མན་ངག་མཐའ་དག་གི་སྙིང་པོ་ཕྱོགས་
གཅིག་ཏུ་བསྡུས་ནས་མན་ངག་ཡོན་ཏན་རྒྱུད་དང་། ཕྱི་མ་འཕྲིན་ལས་རྒྱུད་
དག་གི་ལྷན་ཐབས་ཚུལ་དུ་བཀོད་པ་ཕན་བདེ་ནོར་བུའི་བང་མཛོད་ཅེས་པ་གཙོ་
བོར་སྨན་གྱི་སྦྱོར་སྡེ་ཤ་སྟག་ཡིན། །
387



མདོར་ན། ཨེ་ཝཾ་ཞེས་པའི་པོད་གཉིས་པོ་དེ་ནི་སྔོན་ཆད་རང་ཉིད་
མཁས་པའི་གྲགས་པ་དོན་དུ་གཉེར་ནས་མིག་གིས་གང་མཐོང་རྣ་བས་གང་ཐོས་
ཐམས་ཅད་ཐོལ་བྱུང་དུ་བསྒྲིགས་པ་དང༌། སྡེ་ཚན་སྡེ་ཚན་འགྲིག་འགྲིག་ལྟར་
བསྒྲིགས་པ་དང༌། ་ རྫུན་ཁོ་ན་བསྒྲིགས་པ་དང༌། དུས་གསུམ་གྱི་བརྡ་དག་
ཙམ་དང་རྣམ་དབྱེ་བདུན་གྱི་རྣམ་གྲངས་ཙམ་ཡང་མི་ཤེས་པའི་རྩོམ་ཆོས་རྣམས་
དང་མི་འདྲ་སྟེ། དེ་དག་རྣམས་དང༌རྒྱབ་འགལ་ཞིང་། ཉེར་མཁོ་མེད་་
ཐབས་ མེད་ པའི་ ཉམས་ ཕན་ དང་། དཔྱད་ ན་ མི་ བསླུ་ སྙམ་ པ་ ཞིག་ དང་།
མཁའ་འགྲོའི་བཀའ་རྒྱ་གྲོལ་བ་དང༌། བརྒྱུད་པའི་བྱིན་རླབས་ལ་རེ་བས་ལུང་
སོགས་ཀྱང་ཅི་ཐོབ་བྱས་ཤིང་། མ་ཐོབ་པ་ཕལ་ཆེར་སློབ་དཔོན་པདྨའི་ཞལ་
ལུང་བཟང་བས་དེ་པའི་ལུགས་ཀྱི་ལུང་རང་གིས་བླངས་པ་སོགས་ཀྱིས་ཅུང་ཟད་
རྣམ་པར་དག་པའི་ལུགས་སུ་གྱུར་ཏོ། །ཞེས་ཧ་ཅང་ཁུངས་ལྡན་ཡིན་པར་ཞལ་
བཞེས་མཛད། །
གཞན་ཡང་རིག་གནས་དར་ཚུལ་སྐོར་ལ་སྤྱིར་རིག་པའི་གནས་ཕལ་ཆེ་བ་
ནི། རྒྱ་གར་གྱི་ཆོས་ཀྱི་རྗེས་སུ་འབྲང་བར་འདུག་ལ། རྩིས་ནག་དང་ཀོང་
ཙེའི་གཏོ་རྣམས་ནི་རྒྱ་ནག་པའི་རྗེས་འབྲང་དུ་འདུག སྨན་འདི་ནི་རྒྱ་དཀར་
ནག་དང་དེར་མ་འཐུས་པ་ཡུལ་ཕྲན་གཞན་ནས་ཀྱང་བླངས་པའི་གསོ་དཔྱད་
རྣམས་ཀྱི་དོན་གྱི་ཆ་བསྡུས་ཤིང༌། དེའང་བོད་ཡུལ་དུ་དར་བའི་སྨན་གྱི་རོ་
ནུས་ཞུ་རྗེས་སོགས་སྔོན་གྱི་སློབ་དཔོན་མཁས་ཤིང་གྲུབ་པ་ཐོབ་པ་རྣམས་ཀྱིས་
གཏན་ལ་ཕབ་པ་སྟེ། དེས་ན་སློབ་དཔོན་དེ་དག་ནི་བོད་ཡུལ་གྱི་སྨན་གྱི་སྟོན་
པར་གྱུར་ཅིང༌། བསྟན་བཅོས་རྣམས་ཀྱང་བོད་གཞུང་དུ་གྱུར་པ་ཡིན་ལུགས་
དང་། སྨན་གཞུང་ཀུན་གྱི་ནང་ནས་ཉི་ཟླ་ལྟར་གྲགས་རྒྱུད་བཞི་འདི་ཉིད་ཁོག་
ཕུབ་གཙོ་ཆེར་ཡན་ལག་བརྒྱུད་པའི་སྙིང་པོ་རྩ་འགྲེལ་ལྟར་བྱས་ཤིང་། དེ་མིན་
རྒྱ་དཀར་ནག་སྟག་གཟིག་ལི་ཡུལ་སོགས་ཀྱི་མན་ངག་རྣམས་དང༌། བོད་དུ་
བྱུང་བ་རྣམས་ཀྱིས་ཀྱང་བརྒྱན་པའི་བེ་བུམ་དུ་འདུག་ལ། འདིར་མ་འདུས་
388
쑁
의



པའང་གཏེར་མ་སོགས་ཅི་རིགས་ལས་འབྱུང་ངོ་ཞེས་ གསུངས་པ་ནི་ཤིན་ཏུ་་་
བདེན་པའི་བཀའ་མོལ་དུ་མཐོང་། །
འོན་ཀྱང་ཀརྨ་ངེས་ལེགས་བསྟན་འཛིན་ཁོང་རང་གིས་བསྒྲིགས་པའི་ལྷན་
ཐབས་སམ་ཨེ་ཝཾ་པོད་གཉིས་འཐུས་ཤིན་ཏུ་ཆེ་ཚུལ་དང་། མི་རྗེ་ས་རས་་་
མཛད་པའི་ལྷན་ཐབས་ལ་ཅུང་ཟད་ཟུར་ཟ་མཛད་དེ། དུས་ཕྱིས་ཀྱི་མན་ངག་
རྒྱུད་ཀྱི་ལྷན་ཐབས་ཟེར་བ་འདི་ནི་མིང་ལྷན་ཐབས་ཟེར་བ་ལས། དོན་དུ་རྒྱུད་
ཚིག་གཞིར་བཞག་པའི་རང་ཚོ་ཐུབ་པའི་ཁུལ་དུ་བྱས་འདུག་མོད་ཀྱི་ལྷན་ཐབས་
སུ་མི་འདུག་ལ། བསྒྲིགས་ཚུལ་ཡང་ལེགས་རྒྱུ་མི་འདུག་ཅེས་སོགས་གསུངས་
པ་ནི། སྡེ་སྲིད་རིན་པོ་ཆེའི་ཞལ་ནས་རྗེས་མས་སྔོན་མར་སྐྱོན་མཐོང་བ་ཆོས་
ཉིད་ཡིན་ཚུལ་གསུངས་པ་ལྟར་ཡིན་ངེས་ཀྱང་། ཁོ་བོ་ནི་སྐ་བ་ཤཱཀྱ་དབང་
ཕྱུག་གམ་མཚོ་སྨད་མཁན་ཆེན་གྱིས་མཛད་པའི་ལེགས་བཤད་དངུལ་དཀར་མེ་
ལོང་ལས། མཁས་དང་གྲུབ་པའི་གང་ཟག་ཆེན་པོ་ལའང་། །སྨོན་ལམ་ལས་
འབྲེལ་དབང་གིས་ཆོས་རྣམས་ལ། །དགག་སྒྲུབ་དཔྱད་པ་མཛད་པ་མང་མོད་
ཀྱང༌། །ཆོས་དང་གང་ཟག་དེ་གཉིས་གཅིག་བདེན་ན། །གཅིག་ཉིད་རྫུན་པར་
འཇོག་པ་ག་ལ་ཡིན། །ཞེས་གསུངས་པ་ལྟར་འདི་ཡིན་ཁ་ཚོན་གཅོད་པ་རོ་
འཛིན་གྱི་ཡུལ་ལས་འགོངས་སོ། །
389



ཀརྨ་ངེས་དོན་བསྟན་འཛིན་འཕྲིན་ལས་རབ་རྒྱས།
ཀརྨ་ངེས་དོན་བསྟན་འཛིན་འཕྲིན་ལས་རབ་རྒྱས་སམ། མཚན་གཞན་
ཀརྨ་རཏྣ་ཞེས་པ་ནི། རབ་བྱུང་བཅུ་གསུམ་པའི་ལྕགས་སྟག (སྤྱི་ལོ་1770)
ལོར་འཁྲུངས། ཡབ་ཡུམ་དང་ མཛད་རྣམ་སྐོར་གྱི་ཡིག་ཆ་མ་མཇལ་རུང་།
འཆི་མེད་ནོར་ཕྲེང་གི་མཇུག་བྱང་དུ། དེང་དུས་རྒྱལ་བསྟན་དྲི་མ་མེད་པ་
ཉིད། །མིང་གི་ཆ་ཙམ་སྒྲ་འཛིན་རྒྱན་གྱུར་པ། །དེ་དང་མཉམ་དུ་འཆི་མེད་སྦྱོར་
བ་ཡང་། ། ཤིན་ཏུ་ལྷོད་པ་ཉམས་ཕྲའི་སྐབས་སུ་གྱུར། །འོན་ཀྱང་རྒྱལ་རྣམས་
སྲས་གྱུར་ཀུན་མཁྱེན་རྗེ། །ཕྱོགས་ལས་རྣམ་པར་རྒྱལ་བའི་པཎ་ཆེན་མཆོག །
འཛམ་གླིང་མཁས་གང་སྐྱེ་ཚོགས་གཙུག་གི་རྒྱན། ། འཇམ་མགོན་བསྟན་པའི་
ཉིན་བྱེད་དུས་འདིར་གསལ། ། གང་གི་བཀའ་དྲིན་ ཉི་འོད་འབར་བའི་་་་་་
གཟིས། ། མཁས་དབང་རྒྱ་མཚོའི་སློབ་ཚོགས་མེ་ཏོག་གི། ། ལེགས་བཤད་གེ་
སར་དྲི་བསུང་མཛེས་འཛིན་པས། ། ཕྱོགས་ཀྱི་བུ་མོའི་གོ་སྐབས་དོག་པོར་་་་་
བྱས། ། ཞེས་གང་ཉིད་འཚོ་གཞེས་དུས་ རྒྱལ་བསྟན་ཉམས་ཆག་བྱུང་བ་དང་
ཆབས་ཅིག་སྨན་དཔྱད་ཀྱང་ཉམས་རྒུད་དུ་གྱུར་པའི་སྐབས་སུ་འཇམ་མགོན་
བསྟན་པའི་ཉིན་བྱེད་ཀྱི་ཐུགས་རྗེས་སླར་ཡང་གོང་འཕེལ་ཆེས་ཆེར་བྱུང་བ་དང་
འབྲེལ་བརྒྱུད་འཛིན་སློབ་མ་མང་དག་ཐོན་ཞིང་། ཁོང་ཚོའི་སྙན་གྲགས་ཡུལ་
གྲུ་ཀུན་ཏུ་ཁྱབ་པ་ཞིག་བྱུང་བའི་ནང་ཀརྨ་ངེས་དོན་བསྟན་འཛིན་འཕྲིན་ལས་
རབ་རྒྱས་ནི་ཞལ་སློབ་ཕུལ་དུ་བྱུང་བའི་གྲས་ཤིག་ཡིན། །
རབ་བྱུང་བཅུ་གསུམ་པའི་ས་བྱ(སྤྱི་ལོ་1789)ལོ་ཀརྨ་ངེས་དོན་བསྟན་
390



འཛིན་འཕྲིན་ལས་རབ་རྒྱས་དགུང་ལོ་ཉི་ཤུར་སོན་སྐབས་འཆི་མེད་ནོར་བུའི་
ཕྲེང་བ་ཞེས་པ་བྱང་ཟུར་མཁས་པའི་མཛོད་ཆེན་བོད་དང་བོད་ཆེན་ལྗོངས་ཀྱི་ཆེ་
རྒུ་ཡོངས་ཀྱི་དྲུང་འཚོ་བ་དག་གི་མན་ངག་ཉེར་མཁོ་གཅེས་སོ་འཚལ་བསྡུས་ཤིང་
བླ་མའི་མན་ངག་གིས་མཛེས་པར་བརྒྱན་པ་འདི་ཉིད་དཔལ་སྤུངས་ཐུབ་བསྟན་
ཆོས་འཁོར་གླིང་གི་གཙུག་ལག་ཁང་དང་ཉེ་བའི་རང་གནས་དབེན་པ་ཟླ་རིས་སུ་
རྩོམ་འབྲི་གནང༌། །
དེ་རྗེས་གཅེས་བསྡུས་འཆི་མེད་ནོར་ཕྲེང་གི་བུ་ཡིག་ཚུལ་དུ་ལྷན་ཐབས་
སྙིང་གི་ནོར་བུ་ཞེས་བྱ་བ་སྡེ་ཚན་བཅོ་ལྔར་དབྱེ་ནས་གསང་སྨན་སྦྱོར་ཚད་ཞལ་
ཤེས་འཕྱུག་ལྷད་མེད་པར་ངོ་སྤྲོད་ཐོག ད་དུང་གཞུང་གི་ས་བཅད་དུ་མེད་
པའི་ཉེར་མཁོ་འགའ་ཞིག་དང༌། གཅེས་བསྡུས་འཆི་མེད་ནོར་ཕྲེང་གི་ལྷན་
ཐབས་སྙིང་ནོར་ཡང་ཟབ་གནད་ཕྲན་ཞེས་པ་ཕྱི་རབས་དོན་གཉེར་ཅན་གྱི་ཆེད་
དུ་ཤུལ་བཞག་མཛད། །
གོང་གསལ་འཆི་མེད་ནོར་ཕྲེང་ཞེས་པའི་སྨན་སྦྱོར་རྣམས་ནི་འགྲོ་ཁྱབ་ཆེ་
ལ། ཕན་ནུས་ཁྱད་དུ་འཕགས་པ་ཤ་སྟག་ཡིན་སྟབས་སྔར་ནས་བཟུང་དབུས་
གཙང་དང༌། མདོ་ཁམས་སྟོད་སྨད་བཅས་ཀྱི་བོད་ལུགས་སྨན་པ་དུ་མས་བེད་
སྤྱོད་བྱེད་པའི་ཁར། སྔ་སོར་འགྲོ་ཕན་སྨན་རྩིས་ཁང་གི་སློབ་དཔོན་བཀའ་
དྲིན་གསུམ་ལྡན་མཁྱེན་རབ་ནོར་བུ་མཆོག་ལ་ཐུན་མོང་མ་ཡིན་པའི་སྨན་དཔེམ་
སྤྱི་ཚད་ཆེན་མོ་ཞེས་པ་ཐེམ་སྤང་མ་ཞིག་ཡོད་པ་དེའི་ནང་དུའང་གོང་གསལ་
འཆི་མེད་ནོར་ཕྲེང་མ་བུ་གཉིས་ཀྱང་ཡོད་པས་ཤིན་ ཏུ་མཐོང་ཆེན་གནང་བ་
གསལ་པོར་མངོན། དེ་རྗེས་སྨན་རྩིས་ཁང་བཙུགས་འཕྲལ་སློབ་དཔོན་མཁྱེན་
རབ་ནོར་བུས་ལྕགས་རི་རིག་བྱེད་འགྲོ་ཕན་གླིང་གི་སྤྱིའི་སྨན་སྣ་ལྔ་བཅུ་ང་བཞི་
ཡོད་པ་གཞིར་བཞག་ཐོག སྨན་མཆོག་སེམས་ཀྱི་བདེ་སྐྱིད་སོགས་བྱང་ཟུར་
ལུགས་གཉིས་རིས་མེད་དུ་ཕྱག་བཞེས་བསྐྱངས་པར་བརྟེན་ཕྱིས་ཀྱི་དངོས་སློབ་
དང་ཡང་སློབ་རྣམས་ཀྱིས་དེ་དག་ལག་ལེན་ཟམ་མ་ཆད་པར་རྒྱུན་འཁྱོངས་བྱས་
391



པར་མ་ཟད། ད་ལྟ་བོད་ལྗོངས་བོད་སྨན་བཟོ་གྲྭའི་སྨན་སྦྱོར་རྣམ་གྲངས་སུམ་
བརྒྱ་ལྔ་བཅུ་ལྷག་ཙམ་ནང་འཆི་མེད་ནོར་ཕྲེང་ནང་གི་སྨན་སྦྱོར་མི་ཉུང་བ་ཞིག་
ཐོན་སྐྱེད་བྱེད་མུས་ཡིན་པས་དེ་ཉིད་ཀྱི་གསུངས་ལས། དགེ་བའི་སེམས་ཀྱི་
མནྡཱ་རས། །རྣམ་དཀར་རྒྱ་མཚོ་བསྲུབས་པའི་དཔྱིད། །རྣམ་གྲོལ་བདུད་རྩིས་
ཉེར་འཚོ་ཞིང་། ། གཏན་བདེའི་དཔལ་ལ་སྤྱོད་པར་ངེས། ། ཞེས་གསུངས་པ་
ལྟར་དོན་དུ་གནས་སོ། །
392



འཇམ་དབྱངས་མཁྱེན་བརྩེའི་དབང་པོ།
འཇམ་དབྱངས་མཁྱེན་བརྩེའི་་་་
དབང་པོ་ནི། མདོ་ཁམས་སྡེ་དགེའི་ས
མངའ་ ཁུལ་ དགེ་ བའི་ གཏེར་ ཀླུང་།
དིའུ་འགོ་ཞེས་པའི་ཁྱིམ་དུ་རབ་བྱུང་་་་
བཅུ་བཞི་པའི་ལྕགས་འབྲུག་ཟླ་བ་དྲུག་
པའི་ཚེས་དྲུག (སྤྱི་ལོ་1820)ལོར་སྐུ་
འཁྲུངས། །
དགུང་ཕྲེང་བརྒྱད་ལ་ཕེབས་དུས་
ཡོན་ཏན་ཀུན་གྱི་རྩ་བ་ཡི་གེ་འབྲི་ཀློག་
གིས་མཚོན་པའི་ཤེས་བྱའི་གནས་མཐའ་
དག་ལ་གསན་སྦྱོང་གི་འགོ་ཚུགས། ཞེ་ཆེན་མཧཱ་པཎྜི་ཏ་མཐུ་སྟོབས་རྣམ་རྒྱལ་
དང་། འཚོ་བྱེད་ཚེ་དབང་། སྡེ་དགེའི་བླ་སྨན་པ་ཆོས་གྲགས་རྒྱ་མཚོ་སོགས་
ལས་ཐུན་མོང་དང་ཐུན་མོང་མ་ཡིན་པའི་རིག་པའི་གནས་མཆོག་རྣམས་དང༌།
ཡང་སྒོས་གསོ་རིག་རྒྱུད་བཞི་ཆ་ལག་དང་བཅས་པ་རྣམས་ཀྱིས་གཙོས་བོད་་
གངས་ཅན་གྱི་ལྗོངས་སུ་གྲགས་ཆེ་བའི་སྨན་གཞུང་ཕལ་ཆེ་བའི་བཤད་པ་དང༌།
ལག་ལེན་མན་ངག་རིགས་རྣམས་ཞིབ་ཁྲིད་ཐོབ། དེ་ལ་བརྟེན་ནས་རིན་པོ་ཆེ་
དང་། དངུལ་ཆུ་བཙོ་བཀྲུའི་སྦྱོར་བ་སོགས་མྱོང་བ་ཟབ་ཁྱད་ཅན་མང་པོ་ཁྱབ་
སྤེལ་གནང་སྟེ་སྐྱེ་འགྲོ་ཀུན་ལ་ཕན་པ་དང་བདེ་བའི་དཔལ་ཡོན་འཛད་མེད་དུ་
393



11 24
བསྩལ་བས་འཇམ་དབྱངས་མཁྱེན་བརྩེའི་དབང་པོ་ཞེས་པའི་སྙན་གྲགས་ཕྱོགས་
ཀྱི་བུ་མོའི་རྣ་ལུང་དུ་མཛེས་པ་འདི་བྱུང་། །
དམ་པ་འདིའི་གསུང་གི་མཛད་པའི་སྐོར་ལ། མཁྱེན་བརྩེ་བཀའ་འབུམ་
ཞེས་ངོ་མཚར་ཕུལ་དུ་བྱུང་བ་འདིའི་དཀར་ཆག་ཐ་པར་གསོ་རིག་སྐོར་གྱི་བཀའ་
རྩོམ་གྲངས་ལས་འདས་པ་ཞིག་ཡོད་ཅིང༌། དཔེར་ན་གསོ་རིག་རྒྱུད་བཞིའི་
བསྡུས་དོན་སྙིང་པོ་དང༌། སྨན་སྦྱོར་ཉེར་མཁོ་སྣ་ཚོགས། སྨན་ གྱི་ངོས་་
འཛིན་ལས་འཕྲོས་པའི་དོགས་སེལ་ཕྲན་བུ། ཉམས་ཡིག་སྣ་ཚོགས། མན་
ངག་ཉེར་མཁོ་སྣ་ཚོགས། གཞན་ཡང་སྲོག་རླུང་གི་བཅོས་ཕན་བདེའི་དོ་ཤལ་
དང་། ཁྲག་རླུང་སྟོད་འཚངས་ཀྱི་བཅོས་ཚུལ་ངོ་མཚར་སྲོག་སྟེར། རྩ་་་
དཀར་གྱི་བཅོས་ཚུལ་སྙིང་པོར་དྲིལ་བ་ ཕན་བདེའི་ཕྲེང་བ་ སོགས་ཟིན་བྲིས་་
བརྗེད་བྱང་ལ་བཏབ་པ་དེ་རྣམས་ལེགས་བཤད་རྨད་དུ་བྱུང་བ་འབའ་ཞིག་ལ་
བརྟེན་སྔར་ནས་བཟུང་རང་ཅག་འཚོ་བྱེད་ཀུན་གྱི་སྙིང་ནོར་དམ་པར་གྱུར། ། །
རྗེས་སུ་འཇམ་དབྱངས་མཁྱེན་བརྩེ་དབང་པོས་སྡེ་དགེ་དང་། རྫོང་་
གསར་བཀྲ་ཤིས་ལྷ་རྩེ་གཉིས་ལ་མདོ་སྔགས་རིག་གནས་སྤྱི་དང་། དེ་འབྲེལ་
གསོ་རིག་འཆད་ཉན་གྱི་བཤད་གྲྭ་འཛུགས་པར་མཛད་ནས་བརྒྱུད་འཛིན་་་་་
མཁས་པའི་དབང་པོ་ཟམ་མི་ཆད་པ་ཆུ་ཡི་གཉེར་མ་ལྟར་བྱུང༌། དེའི་ནང་
གྲགས་ཆེ་བ་གཙོ་བོ་ས་སྐྱའི་ཁྲི་ཆེན་གོང་མ་ཕྱོགས་གླང་དང་། ཀོང་སྤྲུལ་ཡོན་
ཏན་རྒྱ་མཚོ། འཇུ་མི་ཕམ་རྣམ་རྒྱལ་རྒྱ་མཚོ། འཇམ་དབྱངས་བློ་གཏེར་
དབང་པོ་ཞེས་པ་སོགས་ཡིན། སྤྱིར་ན་ཁོང་རྣམ་པས་གྲུབ་མཐའ་རིས་མེད་ཀྱི་
བསྟན་པའི་བྱ་བར་སྲི་ཞུ་རྣམ་དག་མཛད་པ་དང་ཆབས་ཅིག་བོད་ཀྱི་གསོ་རིག་
མི་ཉམས་གོང་འཕེལ་གྱི་ཆེད་དང༌། ནད་པ་མང་པོའི་ལུས་སེམས་ཟུག་རྔུའི་
སྡུག་བསྔལ་སྣ་ཚོགས་ལས་སྐྱོབ་ཕྱིར་སློབ་དཔོན་གོང་མའི་རྣམ་ཐར་ཇི་ལྟ་བར་
འགྲོ་དོན་འཕྲིན་ལས་བསམ་གྱིས་མི་ཁྱབ་པ་བྱུང་བའི་ཚུལ་ནི་ཞིབ་རྒྱས་བརྗོད་
པའི་ཡུལ་ལས་འགོངས། དེ་ལྟར་འཇམ་དབྱངས་མཁྱེན་བརྩེའི་དབང་པོ་་
394



མཆོག་འགྲོ་འོང་བདུན་ཅུ་དོན་གསུམ་ལ་ཕེབས་པའི་རབ་བྱུང་བཅོ་ལྔ་པའི་ཆུ་
འབྲུག་ཟླ་བ་ལྔ་པའི་ཚེས་བཅོ་ལྔ་ཉིན་འདིར་སྣང་གི་མཛད་པ་མཐར་ཕྱིན་ནས་
གཟུགས་སྐུའི་བཀོད་པ་བསྡུས་པ་བཅས་སོ། །
395



ཀོང་སྤྲུལ་ཡོན་ཏན་རྒྱ་མཚོ།
་ ཀོང་སྤྲུལ་ཡོན་ཏན་་
རྒྱ་མཚོ་ནི། རབ་བྱུང་་་་་
བཅུ་བཞི་པའི་ཆུ་བྱ(སྤྱི་ལོ་
1813)ལོའི་ཟླ་བཅུ་པའི་་
ཚེས་བཅུ་ལ་མདོ་ཁམས་
འབྲི་ཟླ་ཟལ་མོ་སྒང་གི་་་་་་
གནས་མཆོག་པདྨ་ལྷ་རྩེའི་
མདུན་རོལ་དུ་ཡབ་ཁྱུང་པོ་
བླ་མ་གཡུང་དྲུང་བསྟན་་་་
འཛིན་དང༌། ཡུམ་བཀྲ་
ཤིས་མཚོ་བྱ་བའི་སྲས་སུ་སྐུ་
འཁྲུངས། སྐུ་ན་ཆུང་་་་་
ངུའི་སྐབས་ནས་ ཐུགས་ཀྱི་
བག་ ཆགས་ བཟང་ ཞིང་།
ཤེས་རབ་རྣམ་པར་བཀྲ་ལ། ཐུགས་རྒྱུད་ཞི་དུལ་ལ་གནས་པ་སོགས་སྐྱེ་བོ་མང་
པོའི་ཐོས་འཛིན་དང་། འདྲེན་བྱེད་ཀྱི་ཡུལ་དུ་སྙན་ཞིང་མཛེས་པའི་གྲགས་པ་
ལྷན་སྐྱེས་སུ་འཆར་བ་བྱུང་། སྐུ་ན་སོན་པའི་དུས་སུ་སྨན་གཞུང་རྒྱུད་བཞི་བློ་
འཛིན་གནང་ཞིང་། ཀརྨ་ཕུན་ཚོགས་ལས་ལྡུམ་བུ་ངོ་སྤྲོད་མཛད། །
396



དེ་རྗེས་ཀརྨ་ངེས་དོན་གྱིས་ཆེད་བསྐུལ་གནང་བ་ལྟར་མདོ་རྒྱུད་དགོངས་
འགྲེལ་མཐའ་ཡས་པར་མཁྱེན་པའི་ཡེ་ཤེས་མངོན་དུ་འགྱུར་ཕྱིར་ཞེ་ཆེན་པཎ་
ཆེན་འགྱུར་མེད་མཐུ་སྟོབས་རྣམ་རྒྱལ་དང༌། དཔལ་སྤུངས་སི་ཏུ་པདྨ་ཉིན་
བྱེད་དབང་པོ། འཇམ་དབྱངས་མཁྱེན་བརྩེའི་དབང་པོ་སོགས་རིས་མེད་ཀྱི་
སྐྱེས་ཆེན་དམ་པ་ལྔ་བཅུ་ཙམ་གྱི་ཞབས་ལ་གཏུགས་པ་དང་། སྨན་དཔྱད་སྐོར་
ཀརྨ་ཚེ་དབང་རབ་བརྟན་ལས་གསན་པ་བཅས་ཀྱིས་ཐ་སྙད་རིག་པའི་གནས་
ཡན་ལག་དང་བཅས་པ་དང༌། མདོ་རྒྱུད་བསྟན་བཅོས་མཐའ་དག་ལ་མཁྱེན་
པའི་ཐུགས་ཀྱིས་དགོངས་པ་དང༌། བརྩེ་བའི་སྤྱན་གྱིས་གཟིགས་ཏེ་ལུང་་་་
རིགས་དཔྱད་པ་གསུམ་གྱི་སྒོ་ནས་གསུང་རྩོམ་པོ་ཏི་དགུ་བཅུ་ཙམ་སྐལ་ལྡན་རྗེས་
སུ་བཟུང་ཕྱིར་བཀའ་དྲིན་བསྩལ། དེའི་ནང་ནས་ཐུན་མོང་རིག་གནས་དགུ་
དང༌། ཐུན་མིན་ནང་རིག་པའི་གནད་རྣམས་ཚང་ལ་མ་ནོར་བ་སྟོན་པ་ཤེས་
བྱ་མཛོད་ཅེས་པ་འདི་ཉིད་ཡིན་ཞིང་། སྐབས་དོན་གསོ་རིག་དང་འབྲེལ་ན།
དེའི་ནང་ཚན་བཞི་པ་རིག་གནས་ཞར་བྱུང་དང་བཅས་པའི་བྱུང་བ་བརྗོད་པའི་
ནང་གསོ་རིག་གི་ལོ་རྒྱུས་སྐོར་ལ། ཐོག་མར་སུ་ཞིག་གིས་དྲན་ཅིང་གང་ལས་
བརྒྱུད་པ་དང་། བར་དུ་སྟོན་པས་ཇི་ལྟར་གསུངས་ཚུལ། ཐ་མར་རྒྱ་བོད་དུ་
ཇི་ལྟར་དར་ཚུལ་གསུམ་ལ་བསྡུས་ནས་ཁོག་ཕུག་པར་མཛད། ལྷག་པར་གསོ་
རིག་རྒྱུད་བཞིའི་བྱུང་ཚུལ་སྐོར་ལ། རྒྱུན་སྲོལ་ཀུན་འདུས་གཡུ་ཐོག་སྨན་གྱི་
བླར། ། དཔལ་ལྡན་ཕྲེང་བས་གསང་མཛོད་དངོས་སུ་བསྩལ། ། ཡུལ་ཀུན་་་་་་
གདམས་པའི་བཅུད་བླངས་རྒྱུད་ཆེ་ཆུང་། ། ཐུན་མོང་ཁྱད་པར་ཆོས་འཁོར་་་
བསྐོར་བ་ལས། །ཞེས་པའི་འགྲེལ་པར་ཡན་ལག་བརྒྱུད་པའི་བཤད་རྒྱུན་གྱི་སྲོལ་
ཀ་ཡོངས་སུ་རྫོགས་པ་གཡུ་ཐོག་པ་ཡོན་ཏན་མགོན་པོ་ལ་འདུས་ཤིང་བབས། །
དེའང་ ཕྱི་ལྟར་ན་རིག་ པའི་ གནས་ལྔ་ལ་མཁས་ པའི་ པཎྜི་ཏ་ཆེན་པོ།
ནང་ལྟར་ན་འཕགས་པའི་ས་ལ་བཞུགས་པའི་རྡོ་རྗེ་འཛིན་པ་ཆེན་པོ། གསང་
བ་ལྟར་ན་བོད་ཀྱི་གདུལ་བྱ་འདུལ་བའི་དོན་དུ་བཅོམ་ལྡན་འདས་སྨན་གྱི་བླ་མ་
397



ཉིད་སྨན་པའི་གཟུགས་སུ་སྤྲུལ་པ་ཡིན་ལ། སྣང་ཚུལ་ཙམ་དུ་འཛམ་བུ་གླིང་
ཀུན་ཏུ་རྫུ་འཕྲུལ་གྱིས་ཕེབས། ཁྱད་པར་འཕགས་ཡུལ་དུ་ལན་དྲུག་ཕེབས།
ཨོ་རྒྱན་ནས་མཁའ་འགྲོའི་གཙོ་མོ་དཔལ་ལྡན་ཕྲེང་བས་ཡན་ལག་བརྒྱུད་པ་དང༌།
ལྕང་ལོ་ནག་པོའི་རྒྱུད་སོགས་གདམས་པའི་གསང་མཛོད་གཏད། གཞན་ཡང་
ལྷ་དང་མིའི་དྲང་སྲོང་ཆེན་པོ་རྣམས་དངོས་སུ་མཇལ་ནས་གསོ་དཔྱད་ཀྱི་་་་
གདམས་པ་བསྩལ། འཛམ་གླིང་དང་སིངྒ་ལ་སོགས་གླིང་ཕྲན་དང་བཅས་
པའི་ཡུལ་ཀུན་གྱི་མན་ངག་དང་། མཁས་གྲུབ་རྣམས་ཀྱི་གདམས་པའི་བཅུད་
བླངས་ནས་སྐུ་ཚེའི་སྟོད་ལ་ཡན་ལག་བརྒྱད་པའི་སྙིང་པོ་བསྡུས་པ་དང་། ལེའུ་
དང་པོའི་འགྲེལ་པ་སོགས་མཛད། སྐུ་ཚེའི་སྨད་ལ་རྫུ་འཕྲུལ་གྱི་བཀོད་པ་
བསམ་གྱིས་མི་ཁྱབ་པ་དང་བཅས་ཆོས་ཀྱི་འཁོར་ལོ་བསྐོར་བ་ལས། གཞུང་
ཐམས་ཅད་ཀྱི་དོན་བསྡུས་བདུད་རྩི་སྙིང་པོ་ཡན་ལག་བརྒྱུད་པ་གསང་བ་མན་
ངག་གི་རྒྱུད་ཆེན་བཞི། རྒྱུད་ཆུང་བདུད་རྩི་སྙིང་པོ། ཆ་ལག་འགའ་ཞིག་
བཅས་མཛད། ཐུན་མོང་གསོ་དཔྱད་དང་། ཁྱད་པར་སྐལ་པ་མཆོག་དང་
ལྡན་པའི་སློབ་མ་སུམ་སྟོན་ཡེ་ཤེས་གཟུངས་ལ་གསང་བ་སྙིང་ཐིག་གི་ཆོས་འཁོར་
བསྐོར་ཏེ་རྒྱུད་བཞི་སྙིང་ཐིག་དང་བཅས་པ་ལོ་བཅུ་གཉིས་སུ་བཀའ་རྒྱས་བཏབ་
ནས་བསྩལ། དེ་ལྟར་རྒྱུད་བཞི་ལ་བཀའ་དང་ བསྟན་བཅོས་གང་རུང་ལ་་་
འདོད་པ། གཉིས་ཀར་འདོད་པ། བསྟན་བཅོས་ལའང་འདོད་ལུགས་མི་
གཅིག་པ་དུ་མ་བྱུང་ཡང་། ཕྱི་ལྟར་ན་རྒྱལ་བའི་བཀའ། ནང་ལྟར་ན་གཏེར་
མའི་སྲོལ། གསང་བ་ལྟར་ན་གཡུ་ཐོག་པ་ཉིད་ཀྱི་གསུང་དུ་འདོད་པ་ཉིད་
ལེགས་པའི་ཕྱོགས་སུ་རྗེ་བསྟན་པའི་ཉིན་བྱེད་ཡབ་སྲས་སོགས་ཀྱིས་བཞེད་པ་
ཡིན་ཏེ། གང་ཟག་མཆོག་དམན་མེད་པར་ཕན་ཐོགས་ཤིང་རང་རྐྱ་ཐུབ་པའི་
གཞུང་ལུགས་དཔལ་ལྡན་རྒྱུད་བཞི་དང་མཚུངས་པ་བོད་གངས་ཅན་གྱི་ལྗོངས་
སུ་མ་བྱུང་བའི་ཕྱིར་དང༌། བེ་རོས་སྦས་པའི་གཏེར་སྟོན་གྲྭ་པ་མངོན་ཤེས་
ཀྱིས་རྩ་བ་ཙམ་ཕྱུང་ནས་གཡུ་ཐོག་པ་ལ་གཏད་པའང་མི་འགལ་ཏེ་འབྲེལ་ཆགས་
398



པའི་ཕྱིར་དང༌། གསུམ་པ་ནི། སྙིང་ཐིག་གི་ལོ་རྒྱུས་ངེས་ཤེས་འདྲེན་བྱེད་
ལས་དངོས་སུ་གསུངས་པར་མ་ཟད། རྒྱུད་རང་ལ་བརྟགས་ན་དེ་ལྟར་འཐད་
པར་གྲུབ་པའི་ཕྱིར་རོ། །ཞེས་བོད་ཀྱི་གསོ་རིག་རྒྱུད་བཞི་གཡུ་ཐོག་རང་གིས་
མཛད་པར་བཞེད། དེ་མིན་རིན་ཆེན་གཏེར་མཛོད་ཅེས་པ་གཏེར་སྟོན་་་་་
སངས་རྒྱས་བླ་མ་གླིང་པ་ནས་གླིང་པ་བཅུ་གཉིས་གཙོ་བོར་གྱུར་པའི་གཏེར་ཆེན་
གཏེར་ཕྲན་རྣམས་ དང༌། དུས་ཕྱིས་ཀྱི་གཏེར་ཆེན་པདྨ་འོད་གསལ་མདོ་་་
སྔགས་གླིང་པ་དང་། མཆོག་གྱུར་བདེ་ཆེན་གླིང་པའི་བར་བཅས་གཏེར་སྟོན་
ཉིས་བརྒྱར་ཉེ་བའི་ཟབ་གཏེར་རྒྱ་མཚོའི་ཡང་ཞུན་གཅིག་ཏུ་དྲིལ་བ་པོ་ཏི་དྲུག་
ཅུ་ལྷག་ཙམ་ཡོད་པ་འདིའི་ནང་། གཉན་རིམས་སྣ་ཚོགས་སྔོན་འགོག་དང་།
བཅོས་ཐབས་རྣམ་ གྲངས་མང་ཞིང་ཕན་པ་ཆེ་བ་མང་པོ་དང༌། དམུ་ཆུའི་
བཅོས་ཐབས། མཛེ་ནད་བཅོས་ཐབས་སོགས་ཀྱང་གཞན་དང་མི་འདྲ་བའི་
ཁྱད་ཆོས་ལྡན་པའི་སྨན་དཔྱད་སྐོར་ཤིན་ཏུ་རྒྱ་ཆེ་བས་སྔ་ཕྱིར་ཁམས་ཕྱོགས་སྡེ་
དགེ་དང་། མཚུར་ཕུ་དགོན་དུ་ཤིང་པར་བརྐོས་ནས་དར་ཁྱབ་ཅི་ཆེར་་་་་
བྱུང་། །
ཀོང་སྤྲུལ་ཡོན་ཏན་རྒྱ་མཚོས་སྐུ་ཚེ་གཅིག་རིང་མདོ་སྔགས་ཀྱི་གཞུང་་་
བཤད་ལན་གྲངས་དུ་མ་བསྩལ་བ་དང་ཆབས་ཅིག་སྨན་དཔྱད་ཀྱི་འགྲོ་དོན་
ཕྱོགས་རིས་སུ་མེད་པར་བསྐྱངས་ཏེ་ཐུགས་བསྐྱེད་དགེ་བ་རྒྱ་མཚོའི་ཕ་རོལ་དུ་
སོན་པར་བརྟེན་དགུང་ལོ་བརྒྱད་ཅུ་ཙམ་ཕེབས་ཀྱང་། ཕྱི་རབས་ཀྱི་སྨན་པ་
རྣམས་ལ་སློབ་དཔོན་གོང་མ་རིམ་བྱོན་དང༌། རང་གི་མྱོང་བྱང་མན་ངག་
ཕྱོགས་བསྒྲིགས་མཛད་ནས། ཟིན་ཏིག་གཅེས་བསྡུས་བདུད་རྩི་ཐིགས་པ་ཞེས་
པ་ཁྱབ་སྤེལ་དང་འབྲེལ། རིག་པ་དཔེ་ཐོག་ལུས་པས་ལག་ལེན་དཀའ། །མ་
སྦྱངས་སྨན་རྐྱལ་ཐོགས་པས་ནད་པ་བསླུ། །ཟང་ཟིང་དོན་གཉེར་སྨན་པའི་མིང་
འཛིན་ལ། ། འདི་འདྲས་དོན་དུ་འགྱུར་སྙམ་འབད་པས་འགོད། །ཅེས་ པའི་
ཞལ་གདམས་སྙིང་གི་ནོར་བུ་དང་འདྲ་བ་གསུངས་ནས་བཟུང་ཀོང་སྤྲུལ་ཟིན་
399



ཏིག་ཅེས་པ་འདི་ནི་ཁམས་ཕྱོགས་ཙམ་དུ་མ་ཟད། བོད་ལྗོངས་དང་། མཚོ་
སྔོན། ཀན་སུའུ། ཡུན་ནན་བཅས་པའི་བོད་རིགས་སྨན་པ་རྣམས་ཀྱིས་བེད་
སྤྱོད་ཤུགས་ཆེན་བྱེད་པ་དང༌། རང་ཅག་སྨན་པ་རྣམས་ལ་རྒྱས་བསྡུས་་་་་
འཚམས་ཤིང་ལག་ལེན་བདེ་བའི་སྨན་དཔེ་ཡག་ཤོས་ཤིག་ཡིན་སྟབས་སྔོན་ཆད་
སྡེ་དགེ་དང༌། ལྷ་ས་སྨན་རྩིས་ཁང་གཉིས་ལ་ཤིང་པར་བརྐོས་ཡོད་པ་དང་།
(སྤྱི་ལོ་1975）ལོར་མཚོ་སྔོན་ས་ཁུལ་ནས་ལྕགས་པར་བརྒྱབ་ཏེ་འགྲོ་ཕན་ཧ་
ཅང་ཆེ་བ་བྱུང་། །
དེ་ལྟར་ཀོང་སྤྲུལ་ཡོན་ཏན་རྒྱ་མཚོས་དཔལ་སྤུངས་ཆོས་འཁོར་གླིང་དུ་
བཤད་གྲྭའི་གཙོ་སྐྱོང་མཛད་སྐབས་དང་། དེ་མིན་ཟབ་རྒྱས་གསུང་གི་བདུད་
རྩིའི་དཔལ་ལ་ལོངས་སྤྱོད་པའི་ཐུགས་སྲས་དུ་མའི་ནང་ནས་གཙོ་ཆེ་བ་ནི་ཀརྨ་
པ་སྐུ་ཕྲེང་བཅུ་བཞི་པ་དང༌། བཅོ་ལྔ་པ། འཇམ་དབྱངས་བློ་གཏེར་དབང་
པོ། མི་ཕམ་རྣམ་རྒྱལ་རྒྱ་མཚོ། བྲག་ཡབ་གདོང་སྤྲུལ་ངག་དབང་དམ་ཆོས་
རྒྱ་མཚོ། ངག་དབང་ཆོས་གྲགས་རྒྱ་མཚོ། ལྷག་བསམ་བསྟན་པའི་ རྒྱལ་
མཚན། བཀྲ་ཤིས་ཆོས་འཕེལ། སྨན་དཔྱད་འགྲོ་དོན་ཤིན་ཏུ་ཆེ་བ་ཀུ་སེ་
གསེར་ལྗང་ཞབས་དྲུང་སྤྲུལ་སྐུ་སོགས་ཀྱིས་གྲུབ་མཐའ་རིས་མེད་དང༌། ལྷག་
པར་གསོ་དཔྱད་ཀྱི་བསྟན་པ་འཛིན་སྐྱོང་སྤེལ་གསུམ་གྱི་སྒོ་ནས་དར་རྒྱས་སུ་
མཛད་པ་བཅས་མཐར་ཀོང་སྤྲུལ་རིན་པོ་ཆེ་དགུང་གྲངས་བརྒྱད་ཅུ་གྱ་བདུན་
ཐོག་ཞིང་འདིར་སྐུ་ཚེ་དེའི་གཞན་ཕན་གྱི་མཛད་པ་རེ་ཞིག་རྫོགས་ནས་སྐུའི་སྤྲོས་
པ་བསྡུས་སོ། །
400



མི་ཕམ་རྣམ་རྒྱལ་རྒྱ་མཚོ།
མི་ཕམ་རྣམ་རྒྱལ་རྒྱ་
མཚོའམ་འཇུ་མི་ཕམ་ཞེས་
པ་ནི་རབ་བྱུང་བཅུ་བཞི་་་
པའི་མེ་རྟ(སྤྱི་ལོ་1846)
ལོར་མདོ་ཁམས་སྡེ་དགེའི་
མངའ་ཁུལ་ཆུ་བཞིར་་་་་་་་
གྲགས་པའི་ནང་ཚན་ཟླ་་་་
ཀླུངས་དལ་གྱིས་འབབ་་་་་
པའི་འགྲམ། ཡ་ཆུའི་་་་་
དིང་ཆུང་ཞེས་པ་ཡབ་མེས་
ཀྱི་སྐབས་ནས་སྨན་རྒྱུན་མ་
ཆད་པའི་རིགས་རུས་ཆོ་་་
འབྲང་བཟང་པོའི་ཁྱིམ་དུ་
སྐུ་ འཁྲུངས་ ཤིང༌།
དགུང་ལོ་བདུན་བརྒྱད་ཙམ་ནས་འབྲི་ཀློག་སློབ་སྦྱོང་དང༌། གཞུང་ལུགས་བློ་
འཛིན་སོགས་ལ་མཁྱེན་རབ་ཤིན་ཏུ་ཆེ། །
དེ་ནས་སྐུ་ན་སོན་པའི་སྐབས་སུ་ཞི་བ་ལྷ་གཉིས་པ་རྫ་དཔལ་སྤྲུལ་དང་།
འཇམ་ དབྱངས་ མཁྱེན་ བརྩེའི་ དབང་ པོ། ཀོང༌ སྤྲུལ་ ཡོན་ ཏན་ རྒྱ་ མཚོ།
401



མཁན་པོ་པདྨ་བཛྲ། སྐྱབས་མགོན་དབང་ཆེན་དགྱེས་རབ་རྡོ་རྗེ་སོགས་་་་
མཚན་ལྡན་དགེ་བའི་བཤེས་གཉེན་བཅུ་ཕྲག་འགའ་ཤས་ཀྱི་ཞབས་ལ་གཏུགས་
ནས་མང་དུ་ཐོས་པ་རྒྱ་མཚོའི་ཕ་རོལ་དུ་སོན་པ་དང་། ཡོན་ཏན་གྱི་ཚོགས་
རིན་པོ་ཆེའི་བང་མཛོད་ལ་དབང་འབྱོར་བས་མདོ་དབུས་གཙང་གསུམ་དུ་སྙན་
གྲགས་ཤིན་ཏུ་ཆེ་བ་བྱུང་། ལྷག་པར་སྐུ་ཚེ་འདིར་འཇམ་དབྱངས་མཁྱེན་་
བརྩེའི་དབང་པོར་མཉེས་པ་གསུམ་གྱིས་ཞབས་ཏོག་ལེགས་ པར་ཞུས་ པས་་་་་
ཐུགས་སྲས་དམ་པར་དགོངས་ནས་གདམས་པ་མཐའ་དག་བུམ་པ་གང་བྱོའི་
ཚུལ་དུ་བསྩལ་པར་བརྟེན་བསྟན་བཅོས་རྩོམ་པ་དང་། སློབ་མ་བསྐྱངས་པ་
སོགས་དམ་པའི་སྤྱོད་ཚུལ་ཁོ་ནས་དུས་འདའ་ཞིང་། གསོ་རིག་བསྟན་པའི་བྱ་
བར་རྨད་དུ་བྱུང་བའི་འཕྲིན་ལས་རབ་ཏུ་རྒྱས་པ་དང་། བཀའ་རྩོམ་སྐོར་རིག་
གནས་སྤྱི་བྱེ་བྲག་གི་དགོངས་འགྲེལ་བསྟན་བཅོས་པོ་ཏི་སུམ་ཅུ་སོ་ལྔ་ལྷག་ཙམ་
ཡོད་པའི་ནང་གསོ་དཔྱད་སྐོར་ལ་རྒྱུད་བཞིའི་དཀའ་མཆན་གཅེས་པར་བཏུས་
པ་འདོད་འབྱུང་ནོར་བུའི་མེ་ལོང་ཞེས་པ་དང་། གཅེས་བསྡུས་ཕན་བདེའི་
བང་མཛོད། སྔོ་སྦྱོར་བདུད་རྩིའི་ཐིག་ལེ། སྨན་ཕྲེང་བརྒྱ་རྩ། ཉེར་ལྔའི་
སྦྱོར་བ་འགའ་ཞིག་ལག་ལེན་སྐོར། ཕྱི་རྒྱུད་རྩ་ཆུའི་འགྲེལ་པ། ལུས་ལ་ཉེར་
མཁོ་སྐབས་བརྒྱུད་པ། རྩ་རྒྱུད་རྡེལ་བཞག་གི་འགྲེལ་པ། བྱང་ཁོག་ཡུལ་
ཐིག་གསལ་བྱེད་བཻཌཱུརྱའི་མེ་ལོང་སོགས་དང༌། ། གཞན་ཡང་མན་ངག་ཉེར་
མཁོའི་སྐོར་ལ། ། ཀླུ་སྒྲུབ་ལུགས་ཀྱི་སྐད་བཅོས་དང༌། སྐད་སྨན་ཚངས་་་་
དབྱངས་རིལ་བུའི་སྦྱོར་ཐབས། བྱིས་པའི་རྣ་པྲ་དང་བཅོས་སྐོར། ཀོ་ཥ་
གཏོང་བའི་མན་ངག མིག་བཅོས་ལག་ལེན་དང་འབྲེལ་བར་བསྟན་པའི་སྨན།
ནད་སྐྲན་སྒེར་བཅོས། ཟླ་ཤེལ་བསྡུ་ཐབས་དཔའ་བོ་གཏུམ་པོ་ལ་བརྟེན་པའི་
སྨན་ཟབ། གཞན་ལས་ཐོས་པ་སྨན་གྱི་མན་ངག་རྒྱ་ནག་ཆུ་བཅོས། རྒྱ་ནག་
སྣ་ཐ། ཁྱི་སྨྱོན་བཅོས་ཐབས། དེ་མིན་ཕྱུགས་ནད་བཅོས་ཐབས་སྐོར་སོགས་
ཧ་ཅང་མང་ཞིང་། སྨན་དཔྱད་ཕུད་པ་ད་དུང་རིག་གནས་སྐོར་ལ་སྙན་འགྲེལ་
402



དང༌། ལུགས་ཀྱི་བསྟན་བཅོས། འདོད་པའི་བསྟན་བཅོས་སོགས་ཚིག་ཉུང་
དོན་བཟང་གི་བཀའ་རྩོམ་ཡང་མི་ཉུང་བ་ཞིག་མཆིས། བརྒྱུད་འཛིན་སློབ་མ་
མཁས་ པ་ ཞེ་ ཆེན་ རྒྱལ་ ཚབ་ དང༌། དགེ་ མང༌ ཨུ་ རྒྱན་ བསྟན་ འཛིན།
ཀ ཐོག་སི་ཏུ་ཆོས་ཀྱི་རྒྱ་མཚོ། མཁན་ཆེན་ཀུན་དགའ་དཔལ་སོགས་བྱུང་
ནས་འཕྲིན་ལས་ཀྱི་རྒྱུན་བསྐྱངས་པ་དང་། ལྷག་པར་མི་ཕམ་རང་ནས་་་་
ཀ ཐོག་རྡོ་རྗེ་གདན་དུ་རིག་པའི་གནས་ལྔ་ཡན་ལག་དང་བཅས་པའི་བཤད་
གྲྭའི་གཙོ་སྐྱོང་རྒྱུན་རིང་མཛད་པར་གྲགས། །
གོང་གསལ་སི་ཏུ་ཆོས་ཀྱི་རྒྱ་མཚོ་ཞེས་པས་རྗེ་འདིའི་སྲོལ་རྒྱུན་བསྐྱངས་
ཤིང་། བཤད་གྲྭ་འཕེལ་རྒྱས་དང་འབྲེལ་གསོ་རིག་གི་ཡིག་ཆ་འགའ་ཞིག་
བརྩམས་པ་དང༌། དེའི་ཞལ་སློབ་དགེ་རྩེ་འགྱུར་མེད་བསྟན་པ་རྣམ་རྒྱལ་གྱིས་
ཀྱང་སྔར་སྲོལ་བརྒྱུད་འཛིན་གནང་ནས་སྨན་གྱི་འགྲོ་དོན་རྒྱ་ཆེར་སྤེལ་བ་དང་།
རྒྱུད་བཞིའི་སྤྱི་དོན་པདྨ་རཱ་གའི་ལྡེ་མིག་ཅེས་པ་བརྩམས་ནས་བཤད་གྲྭ་འཕེལ་
རྒྱས་བྱུང་ནས་བཟུང་ད་བར་དུ་སློབ་དཔོན་གོང་མའི་ཕྱག་བཞེས་མ་ཉམས་པར་
གནས་པའི་དབང་གི་རྗེས་འཇུག་ཚེ་རིག་འཛིན་པ་མང་པོ་ཞིག་ཐོན་པ་རྣམས་
ནས་སླར་ཡང་གསོ་དཔྱད་རྒྱུན་བཟང་སྤེལ་བ་སོགས་མདོར་ན། མི་ཕམ་རྣམ་
རྒྱལ་རྒྱ་མཚོ་མཆོག་གི་སྨན་དཔྱད་ཐོག་ནས་བཤད་ན། སྐྱེ་རྒུ་ཡོངས་ལ་ཕན་
དང་བདེ་བའི་དཔལ་ཡོན་འབུམ་ཕྲག་ཅིག་ཅར་དུ་སྟེར་བ་སྔོན་བྱུང་འཕགས་
ཡུལ་གྱི་སྨན་པ་མཁས་པ་འཚོ་བྱེད་གཞོན་ནུས་གསོས་ཀྱི་རྣམ་ཐར་ལ་ཅོ་འདྲི་བ་
ལྟ་བུར་བྱུང་བ་ཡིན་ནོ། །
403



འོ་རྫོང་བློ་བཟང་སྦྱིན་པ། །
འོ་རྫོང་བློ་བཟང་སྦྱིན་པ་ནི་རབ་བྱུང་བཅོ་ལྔ་པའི་ནང་བྱུང་ཞིང་། རྣམ་
ཐར་སོགས་ཞིབ་ཆ་མ་མཐོང་། བསྟན་རྩིས་རེའུ་མིག་ནང་འོ་རྫོང་པཎྜི་ཏ་ཡིས་
རྩིས་གཞུང་སྣང་གསལ་འོད་ཐིག་བརྩམས་ཞེས་འདུག་པས་དེ་རང་ཡིན་པར་
སེམས། །
ཁོ་བོས་མཇལ་བའི་དཔྱད་མཆོག་གཏར་ཁ་གདབ་པའི་རྩའི་ངོས་འཛིན་
སོགས་གསལ་བར་བཀོད་པ་དྲང་སྲོང་བླ་མའི་ཞལ་ལུང་དཔྱད་ཀྱི་གཅེས་ཕྲེང་
ཞེས་བྱ་བ་ནི་འོ་རྫོང་བློ་བཟང་སྦྱིན་པས་བརྩམས་འདུག དཔྱད་ཀྱི་གཅེས་
ཕྲེང་འདིའི་ནང་གཏར་རྩ་དོན་བདུན་གྱི་འཇལ་ཚད་དང་ཕན་ཡོན་ཟུང་འབྲེལ་
གྱི་རྒྱས་བཤད་གནང་བའི་ཁར། རྒྱུད་ལས་དངོས་སུ་མ་བསྟན་ཀྱང་ཤུགས་
ཐོབ་སོགས་ཀྱིས་མཁས་པ་སྔ་མའི་ཕྱག་བཞེས་ཀྱི་འགག་རྩའི་སྦས་རྩ་རེ་བདུན་
ཞེས་པའི་གསང་མིག་ངོས་འཛིན་དང་། འཇལ་ཚད། ཕན་ཡོན་བཅས་ཀྱང་
རེ་རེ་བཞིན་ངོ་སྤྲོད་མཛད་སྟབས་འཚོ་བྱེད་བློ་གསར་རྣམས་ལ་མེད་དུ་མི་རུང་
བའི་སྨན་དཔེ་ཞིག་ཏུ་མཐོང་། ལྷག་པར་མཇུག་བསྡུའི་སྐབས་སུ་སྨན་པའི་
བསམ་བློ་དང༌། ཀུན་སྤྱོད་བཟང་ངན་གྱི་ཚད་གཞི་ལྟ་བུར་ནན་བཤད་དང་
འབྲེལ་ལར་ནི་སྨན་དཔྱད་ཚད་ལྡན་བྱ་བ་ལ་རང་གཞན་མང་པོ་འཚོ་བྱེད་ཀྱི་
སྨན་པ་ཡིན་པར་རློམས་པ་རྣམས་ཀྱིས་འདི་ལྟར་གོ་དགོས་ཏེ། རིག་པའི་མེ་
ལོང་ ལས། རིགས་ བརྒྱུད་ མེད་ ཅིང་ བརྟག་ ཐབས་ བཅོས་ ཚུལ་ རྨོངས། །
མཐོང་ཐོས་གོམས་ཆ་མེད་ཅིང་བརྩོན་འགྲུས་ཞན། །བླ་མ་སློབ་དཔོན་མི་བསྟེན་
404



དཔེ་མི་འབྱོར། །ཕྱག་འཁྲིད་མེད་པར་རང་ཚོད་རང་བཟོར་སྤྱོད། །རང་ཉིད་
རྨོངས་ཀྱང་མཁས་ལ་སྡང་ཞིང་གཤེ། །སྨན་རྫས་ཆ་བྱད་ཀུན་མེད་རང་མཐོང་
ཆེ། །ཚུལ་འཆོས་ངོ་ཚ་འཇོ་སྒེག་བག་མ་འདྲ། །དམ་ཚིག་སྙིང་རྗེ་ངོ་ལྐོག་རྐུན་
མ་འདྲ། །ཟ་འདོད་སྙེགས་བརྡར་རློམས་སེམས་ཁྭ་ཏ་འདྲ། ། ངས་སྐད་སྟོང་
སྐད་ཕོ་ཟོབ་སེར་སྣ་ཆེ། །བྱམས་དང་སྙིང་རྗེའི་གཞན་ཕན་འགྲོ་དོན་ཆུང༌། །
སྨན་པ་དེ་འདྲ་སངས་རྒྱས་གླེང་འདུག་ཀྱང་། །ནག་པོའི་བདུད་སྤྲུལ་སྲོག་གི་
གཤེད་མ་སྟེ། །ཁ་ལག་འབྲེལ་ཚད་ངན་སོང་དམྱལ་བར་ལྷུང་། །ཞེས་གསུངས་
པ་ལྟར། སྨན་པ་ངན་པའི་ཉེས་སྐྱོན་རྣམས་ངོ་ཤེས་ཕྱིར་རང་གི་སྤྱོད་ཚུལ་ལ་
རང་གིས་ཡང་ཡང་བརྟགས་ཏེ་ཉེས་སྐྱོན་སྤང་དགོས། །
ཡང་དེ་ཉིད་ལས། བླ་མར་ཡུན་བསྟེན་སློབ་དཔོན་མཁས་པར་་་་་
གཏུགས། །གཞུང་དོན་ཀུན་ཤེས་ལག་ལེན་མིག་མཐོང་ལྡན། །དྲི་བ་ནན་ཆེ་གོ་
དོན་ཤེས་རབ་ཆེ། ། སྨྲ་ལྕེ་བདེ་ལ་དབང་པོ་ཀུན་ཚང་གསལ། ། རྒྱུད་དང་མན་
ངག་མཐོང་ཐོས་དཔེ་ཡིས་ཕྱུག །འབྲི་ཀློག་ཀུན་ལ་ཐོགས་མེད་ལག་པ་བཟོ། །
ཉིན་མཚན་ཀུན་ཏུ་གཡེང་མེད་བརྩོན་འགྲུས་ལྡན། ། སྨན་རྫས་ཀུན་འཛོམས་
རྒྱལ་པོའི་བང་མཛོད་འདྲ། །ཆ་བྱད་ཀུན་འཚོགས་མགར་བའི་ལག་ཆ་འདྲ། །
སྨན་གྱི་གཙང་སྦྲ་བྲམ་ཟེ་གཙང་མ་འདྲ། །བྱམས་དང་སྙིང་རྗེ་བུ་ན་ཕ་མ་་་
འདྲ། །ནད་པར་གང་ཕན་ནད་གཡོག་ཟས་དང་སྨན། །ངར་སྣབས་ཁ་ཆུ་དྲི་མ་
བྱི་དོར་ལ། །གཙང་བཙོག་མེད་པ་དུར་ཁྲོད་རྣལ་འབྱོར་འདྲ། ། གཏར་བསྲེག་
དབྱུག་བཅོས་ཐུར་མས་འབིགས་པ་ལ། ། དཔའ་བརྗིད་བརླིང་སྤོབས་གྱུད་པ་
སྟོབས་ཆེན་འདྲ། །ནི་རུ་ཧ་དང་ཕོ་མོའི་མཚན་མའི་དཔྱད། །བུ་ཕྱུང་འཇམ་རྩི་
མས་ནས་ཡར་བཏང་སོགས། །ངོ་ཚ་ཀུན་བྲལ་བྱིས་པ་བསམ་མེད་འདྲ། །ན་
ལུགས་སློང་རྐྱེན་ནད་སྟོབས་སྤྱད་ཉམས་ལས། ། དྲི་བཤད་མཁས་པས་མདུན་
མཁས་གཙོ་བོ་འདྲ། །གང་འཕྲད་སྨན་རྣམས་མཛད་མེད་སྟེར་བ་ལ། །ཕངས་
མེད་གཏོང་བས་རྣམ་ཐོས་སྲས་པོ་འདྲ། ། ཟས་ནོར་གང་ཕུལ་མགུ་སླ་རྩོད་་་་
405



སྙེགས་མེད། །ནད་ཀྱི་རི་ཐང་མཚམས་སུ་ཁྲ་ལྟར་སྤྱང་། །ནད་སྟེང་ཟོ་ཡིས་ལེན་
དུས་ལུག་ལྟར་གླེན། །ནད་གབ་གཉའ་གཅོག་དུས་སུ་ཝ་ལྟར་སྡར། །གལ་ཆེན་
དཔྱད་ལོག་དུས་སུ་སྟག་ལྟར་དཔའ། ། འདི་རྣམས་ལྡན་པའི་སྨན་པ་གང་དང་
གང༌། ། སངས་རྒྱས་སྤྲུལ་པ་མངོན་སུམ་བྱོན་པ་ཡིན། །རྩེ་གཅིག་གསོལ་བཏབ་
དད་པས་བསྟེན་བྱས་ན། །ཚེ་ལ་བར་དུ་གཅོད་པ་ཀུན་སེལ་ཞིང༌། །ཕྱི་མར་
ཐུགས་རྗེས་འཛིན་པར་ཐེ་ཚོམ་མེད། །ཅེས་སོགས་གསུངས་པ་ལྟར་གྱི་སྨན་པ་
ལ་འཛོམས་དགོས་པའི་ཡོན་ཏན་བླང་བྱ་རྣམས་ལ་ཅི་ནུས་ཀྱི་སྒོ་ནས་བསླབ་པར་
བྱ་ཞིང་། དུས་དེང་སང་སྙིགས་མའི་རང་རྟགས་ཀྱིས་སུ་ལས་ཀྱང་མ་བསླབས།
གང་ལ་ཡང་མ་སྦྱངས་ཀྱང་བསླབས་སྦྱངས་བྱས་པ་རྣམས་ལས་ཁྱད་ པར་་་་་
འཕགས་པའོ་ཟེར་བ་སོགས་ཀྱི་ཟོག་པོ་སྙིང་ཁམས་ཅན་མི་ཤེས་ཤེས་མདོག་གིས་
བཅོས་ཉེས་ལག་དགྲས་འགྲོ་བའི་སྲོག་ལེན་པ་དེ་འདྲའི་ལུགས་སུ་སོང་ན་ཚེ་འདི་
ཕྱི་གཉིས་འཕུང་ཞིག་འོང་བའི་ཉེན་ཡོད་ཕྱིར་དེ་འདྲ་མ་ཡིན་པར་སྔོན་བྱུང་
མཁས་པའི་རྣམ་ཐར་ལ་རང་འཁོས་དང་བསྟུན་པའི་ཁ་མིག་ཡར་བལྟའི་སློབ་
སྦྱོང་རྣམ་དག་ཅིག་བྱས་ཏེ་རིས་མེད་ཀྱི་འགྲོ་བ་རྣམས་སྡུག་བསྔལ་ལས་གྲོལ་
འདོད་ཀྱི་སྙིང་རྗེ་དང་། བདེ་བ་དང་ལྡན་འདོད་ཀྱི་བྱམས་སེམས་དང་བཅས་
པའི་བསམ་པ་བཟང་པོ་ཞིག་གིས་སྨན་ཐུན་གཅིག་ཡན་ཆད་སྦྱིན་ པའི་ ཕན་་
འདོགས་པ་ཞིག་བྱུང་ན། འདིར་སྣང་གི་གྲགས་པ་དང་སྨན་བསོད་ཆེ་ཆུང་ལ་
མ་བལྟོས་པར་ནད་པ་དང༌། ནད་གཡོག་ལ་སྨན་དང་ཟས་སོགས་སྦྱིན་པ་ནི།
གཙུག་ལག་ཁང་བཞེངས་པ་སོགས་རྫས་ལས་བྱུང་བའི་བསོད་ནམས་བདུན་གྱི་
ནང་ནས་གཅིག་ཡིན་ཕྱིར། བྱང་ཆུབ་མ་ཐོབ་ཀྱི་བར་དུ་བསོད་ནམས་རྒྱུན་མི་
ཆད་པའི་ཕན་ཡོན་དཔག་ཏུ་མེད་པ་ཡོད་པས་བྱང་ཆུབ་སེམས་དཔའ་ཞི་བ་ལྷས་
ཀྱང༌། འགྲོ་བ་ནད་པ་ཇི་སྲིད་དུ། །ནད་སོས་གྱུར་གྱི་བར་དུ་ནི། །སྨན་དང་
སྨན་པ་ཉིད་དག་དང༌། །དེ་ཡི་ནད་གཡོག་བྱེད་པར་ཤོག ། ཅེས་སྨོན་ལམ་དུ་
མཛད་པ་ཡིན་ཞིང་། མདོར་ན་བསམ་པ་དགེ་དང་མི་དགེའི་བྱེ་བྲག་ལས།
406



དགེ་སྡིག་གཟུགས་བརྙན་ཆེ་ཆུང་རྗེས་མི་འགྲོ། ཞེས་པ་ལྟར་བསམ་པའི་ཁྱད་
པར་ལ་བལྟོས་ཕྱིར་རང་གི་འདུན་མ་མ་ལོག་པ་ནི་གནད་དམ་པ་ལགས་སོ། །
ཞེས་གདམས་ངག་ཚུལ་དུ་གསུངས་པ་རྣམས་རང་ཅག་རྣམས་ཀྱིས་སྙིང་དབུས་
སུ་བཅངས་ནས་འགྲོ་བ་ནད་པ་ཇི་སྙེད་ཅིག་ལ་ཕན་འདོགས་རླབས་ཆེ་བ་ཡོང་
རྒྱུ་གཞིར་བཅས། །
ད་ལམ་འོ་རྫོང་པཎྜི་ཏའི་རྣམ་ཐར་གྱི་ཚབ་ ཏུ་བཀོད་པར་རང་གཞན་
རྣམས་ཀྱིས་ལག་ལེན་འཁྱོལ་ཐབས་ཅི་ནས་ཀྱང་ཡོད་པར་ཞུ། །
407



མགོ་ལོག་སྨན་པ་སྟག་བླ་ནོར་བུ།
མགོ་ལོག་སྨན་པ་སྟག་བླ་ནོར་བུ་ཞེས་པ་ནི། རབ་བྱུང་བཅོ་ལྔ་པའི་ས་
གླང(སྤྱི་ལོ་1889) ལོར་མགོ་ལོག་ སྟག་ལེབ་ དཔོན་གྱི་ རྒྱུད་ དུ་ སྐུ་ འཁྲུངས།
ཁོང་རབ་ཏུ་བྱུང་བའི་མཚན་ལ་འཇིགས་མེད་ཐུབ་བསྟན་རྒྱ་མཚོ་ཞེས་གསོལ།
སྐུ་ན་ཆུང་ངུའི་དུས་ནས་འཇུ་མི་ཕམ་རྣམ་རྒྱལ་རྒྱ་མཚོའི་ཞབས་པད་བསྟེན་ཞིང་
གཞུང་ལུགས་རབ་འབྱམས་ལ་སྦྱངས་ཤིང༌། ཁྱད་པར་གསོ་རིག་སྨན་གྱི་་༌་
གནས་ལ་སྦྱངས་པ་ཕུལ་དུ་བྱུང་བར་མཛད་པར་འཇུ་མི་ཕམ་མཆོག་གིས་་་་་་
བསྔགས་བརྗོད་ཅི་ཆེ་ཐོབ། སྟག་བླ་ནོར་བུའི་གསུང་རྩོམ་དུ་མ་ཡོད་པ་ལས།
སྨན་གྱི་ཕྱོགས་སུ་བརྩམས་པ་གནང་བ་ནི། གཡུ་རྩེའི་རྫོང་དུ་བཞུགས་དུས་
སྨན་གྱི་གཞུང་ལུགས་དུ་མ་བརྩམས་ཡོད་ཀྱང་ད་ལྟ་དཔེ་རྒྱུན་མང་པོ་ཆད། ད་
དུང་ཡོད་པ་ནི་ཨུཏྤལ་བརྒྱད་ཅུ་པ་དང༌། ག་པུར་བརྒྱ་རྩ། མན་ངག་བདུད་
རྩིའི་ཡང་ཞུན། ཐུགས་རྗེ་བསིལ་བའི་བདུད་རྩིའི་ཆུ་རྒྱུན་སོགས་བཞུགས།
ཁོང་གི་ཐུན་མོང་མ་ཡིན་པའི་སྨན་གྱི་ལག་ལེན་ཐམས་ཅད་འཕྲལ་དུ་ཕན་པ་
མངོན་གསལ་ཅན་ཤ་སྟག་ཡིན་ཞིང༌། སྐར་རྩིས་ཀྱི་ཕྱོགས་སུའང་གསུང་རྩོམ་
མང་པོ་ཡོད་སྐད། དེ་ལས་གཞན་ལེགས་བཤད་ཀྱི་ཕྱོགས་སུ་བླུན་གཏམ་དང་།
བྱིས་གཏམ་ལྟ་བུ་གསུང་རྩོམ་མང་པོ་བཞུགས། །
ཁོང་སྨན་བཅོས་ལག་ལེན་གྱི་ཕྱོགས་སུའང་འགྲན་ཟླ་དང་བྲལ་བ་ཞིག་སྟེ་
རབ་བྱུང་བཅོ་ལྔ་པའི་མཇུག་ཙམ་ལ། གཙང་སྐོར་དུ་བུད་མེད་ཅིག་ལ་བྱིས་པ་
བཙའ་བའི་ཐོག་སྐྱེ་ཟུག་བྱུང་ནས་སྐྱེ་མ་ཐུབ་པར་ཨ་མཆོད་སང་དུ་སྟག་བླ་ནོར་
408



བུ་བཞུགས་པའི་གནས་སུ་མི་མངགས། དེ་སོང་ཤུལ་གྱི་ཕྱི་དྲོ་སྐྱེས་མ་དེ་ཤི་བ་
ལྟར་གྱུར་ནས། གཙང་སྐོར་གྱི་བླ་མ་ཞིག་ཡོད་པ་ཤི་ཆོག་ལ་གདན་འདྲེན་ཞུས།
ནུབ་དེའི་ནུབ་སྨད་ནམ་ལངས་ཁར་རོ་དུར་ སར་འཁྱེར། སྔ་ཉིན་སྨན་པ་་་
བསུས་ནས་ཡོང་བའི་སྨན་པའི་ཡོང་ལམ་དང་། དུས་སར་འཁྱེར་ལམ་གཉིས་
གཅིག་ཡིན་པས་ལམ་ནས་རོ་འཁྱེར་བ་དང་འཕྲད། སྨན་པ་སྟག་བླས་ལོ་རྒྱུས་
ཞིབ་པ་དྲིས་པ་དང༌། མངལ་ཁྲག་ཕྱི་རོལ་དུ་འགོས་པ་ལ་བརྟག་དཔྱད་བྱས་
ནས། འདི་ནི་ཤི་ཁྲག་མ་ཡིན་ཏེ་གསོན་ཁྲག་ཡིན་པས་དུར་ས་ནས་ཞིབ་དཔྱོད་
བྱེད་དགོས་ཞེས་གསུངས་ནས་དུར་སར་རོ་བཞག་པ་དང་བརྟག་པ་གནང་།
ཁོང་གིས་ཤེས་རྟོགས་བྱུང་བ་ནི། མངལ་གནས་བྱིས་པའི་ལག་པས་མ་་་
མཁལ་རྩར་དམ་དུ་འཇུས་པས་ཨ་མ་ཤི་བ་ལྟར་སོང་བ་ཤེས་ནས། མེ་བཙའ་
བྱིས་པའི་ལག་ཐོག་རེད་སྙམ་པའི་སྟེང་དུ་བཞག་པས། བྱིས་པའི་ལག་པས་རྩི་
འཇུས་པ་བཏང་པས་ཤ་འགུལ་བྱུང་། དེ་མ་ཐག་ཐང་དང་ཕྱེ་མ་བཏང་ཐབས་
བྱས་ཏེ་དབུགས་སོས་པ་དང་། བྱིས་པའང་བདེ་བླག་ ཏུ་བཙས་པས་མ་བུ་
གཉིས་དུར་ས་ནས་ཚེ་སྲོག་བསྐྱབས་པས། བླ་མ་ལས་ཀྱང་ལྷག་པའི་སྟག་སྐོར་
སྨན་པ་བླ་མ་ཞེས་མིང་ཐོགས་པ་རེད། །
ཁོང་སྟག་བླ་ནོར་བུ་ནི་དེ་ཙམ་དུ་མ་ཟད་མི་ཤི་བ་གསོས་པའི་རྣམ་ཐར་
དང་། ནད་གསོ་མི་ཐུབ་པ་གསོས་པའི་རྣམ་ཐར་ཤིན་ཏུ་མང་། ཁོང་གི་སྨན་
བརྒྱུད་མཁན་པོ་ཐུབ་ནོར་ཚང་དང་། ངང་པ་དཔལ་མགོན་སོགས་སྨན་པ་
གྲགས་ཅན་མང་དུ་ཐོན། མགོ་ལོག་ཕྱོགས་སུ་གཏར་བསྲེག་གི་ལག་ལེན་ཧ་
ཅང་དར། ད་ལྟའང་ རྒྱ་རོང་བསམ་འགྲུབ་ དང་། ཁམས་ སེང་སྨན་ པ།
སྨན་པ་ཀས་པོ་སོགས་ངེས་པ་དོན་གྱི་གསོ་རིག་ལག་ལེན་མཁས་པ་དུ་མ་བྱུང་
ངོ༌། །
409



བླ་སྨན་ཨུ་རྒྱན་བསྟན་འཛིན་རྒྱ་མཚོ།
བླ་སྨན་ཨུ་རྒྱན་བསྟན་འཛིན་རྒྱ་མཚོ་ནི། ཀོང་པོ་ཆབ་དཀར་དགོན་
ནས་ལྕགས་རི་རིག་བྱེད་འགྲོ་ཕན་གླིང་དུ་སྨན་པ་སློབ་མཁན་གྲྭ་རྒྱུན་ཁོངས་སུ་
ཕེབས་པ་ཞིག་རེད། ཁོང་གིས་ རིག་པར་དོན་གཉེར་གྱིས་སློབ་སྦྱོང་དང་་
བརྩོན་འགྲུས་གནང་བར་བརྟེན་རིང་པོ་མ་ཐོགས་པར་སྔོན་སྦྱངས་ལས་སྨོན་
བཟང་པོའི་མཐུ་ལས་མཁྱེན་དཔྱོད་ཕུན་སུམ་ཚོགས་ཤིང་། རྒྱལ་བ་སྐུ་ཕྲེང་
བཅུ་གསུམ་པ་མཆོག་དང༌། དེ་མོ་རྒྱལ་ཐོག་སྐབས་སྐུའི་བླ་སྨན་གཉིས་ཡོད་པ་
ལས་བགྲེས་པ་བློ་གསལ་བཟང་པོ་དང་། སྐུ་གཞོན་པ་ཨོ་རྒྱན་བསྟན་འཛིན་རྒྱ་
མཚོ་མཆོག་གིས་གནང་ངོ༌། །
རྒྱལ་དབང་མཆོག་དང་། དེ་མོ་རྒྱལ་ཐོག་རྣམ་གཉིས་ཀྱིས་བོད་ཀྱི་གསོ་
རིག་ཡར་རྒྱས་གོང་འཕེལ་འགྲོ་རྒྱུར་ཐུགས་འཁུར་ཤིན་ཏུ་ཆེན་པོ་གནང་བ་དང༌།
བླ་སྨན་ཨུ་རྒྱན་བསྟན་འཛིན་རྒྱ་མཚོའི་ལྷག་བསམ་བཟང་པོར་བརྟེན་ནས་གསོ་
རིག་རྒྱུད་བཞི་དང་འགྲེལ་པ་བི་སྔོན། མན་ངག་ལྷན་ཐབས། དེའི་ལྡེའུ་མིག
དེ་མིན་གཡུ་ཐོག་བེ་བུམ་དང་། གཡུ་ཐོག་སྙིང་ཐིག་གི་ཆོ་ག སྨན་སྒྲུབ།
སྦྱིན་བསྲེག དབང་ཆོག་བདུད་རྩིའི་ཆུ་རྒྱུན། གཞན་ཡང་དྷརྨ་སེང་གེའི་
གསུང་རྩོམ་མདངས་བསྐངས་འོད་ཀྱི་དྲ་བ་དང་། ཆོས་སྐྱོང་གི་གསོལ་ཁ་མྱུར་
མགྱོགས་གློག་གི་སྤུ་གྲི། དམ་ཅན་སྡེ་དགུའི་མངོན་རྟོགས། ཐ་ན་སི་ཏུའི་
སུམ་རྟགས་རྩ་འགྲེལ་བཅས་པ་པར་བརྐོས་མཛད་དེ་པར་ཤིང་རྣམས་ལྕགས་རི་
གྲྭ་ཚང་གི་པར་ཁང་དུ་ཡིག་འཇོག་གནང༌། །
410



བླ་སྨན་ཨུ་རྒྱན་བསྟན་འཛིན་རྒྱ་མཚོ་མཆོག་གིས་བོད་ཀྱི་གསོ་རིག་མི་
ཉམས་གོང་འཕེལ་ཡོང་ཕྱིར་རྒྱུད་བཞི་སོགས་པར་བརྐོས་ཞུས་དག་མཛད་པར་
མ་ཟད། གསོ་རིག་བསྟན་པའི་རྩ་བ་འཆད་ཉན་ལ་ཐུག་པར་དགོངས་ཏེ་སློབ་
དཔོན་གོང་མའི་གདམས་ངག་རྣམས་ཞལ་ནས་ཞལ་དང༌། སྙན་ནས་སྙན།
ཐུགས་ནས་ཐུགས་སུ་བརྒྱུད་དེ་བརྒྱུད་འཛིན་པ་གསོ་སྐྱོང་ཡོང་ཐབས་མཛད་
ཀྱང་། སྐབས་དེའི་ལྕགས་རིའི་སྨན་སློབ་སྐལ་ བ་ དམན་ པ་ཉུང་ ཤས་ཀྱིས། །
བླ་སྨན་ཨུ་རྒྱན་བསྟན་འཛིན་རྒྱ་མཚོའི་དྲུང་ནས་བཀའ་འཁྲིད་མི་ཞུ་བའི་ཁར་
མངོན་སུམ་འཛེམ་མེད་ཀྱིས་ད་ལམ་སློབ་འཁྲིད་གནང་མཁན་རྒྱ་གར་གྱི་པཎ་
ཆེན་ནམ། བལ་ཡུལ་གྱི་པཎ་ཆུང་ཡིན་ན་མ་གཏོགས་རང་དང་རང་མཉམ་གྱི་
རྩ་ནས་སློབ་འཁྲིད་ཞུ་དགོས་མེད་ཅེས་བཤད་ནས་སྤྱོད་ལོག་གིས་སློབ་སྦྱོང་ཡག་
པོ་མི་བྱེད་པའི་སྐོར་སྐབས་དེར་དེ་ལྟར་བཤད་མྱོང་ཡོད་པའི་མར་ར་ལགས་ཞེས་
པ་རྗེས་སུ་སྐྱ་བབས་ནས་ལྷ་སར་བཞུགས་པ་དེ་གཏོར་བཟོ་དཀར་རྒྱུན་ཧ་ཅང་
མཁས་པས་ལོ་གསར་སྐབས་ལྕགས་རིར་མཆོད་བཞེངས་ལ་ཕེབས་ སྐབས་སུ་
གོང་གསལ་གནས་ཚུལ་རྣམས་མཁས་དབང་ཐུབ་བསྟན་ཚེ་རིང་སོགས་ལ་བློ་
འགྱོད་ཆེན་པོ་ཡོད་ལུགས་བཤད་བྱུང་ཞེས་གསུངས་ཤིང་། དེ་དུས་མར་ར་
ལགས་ཞེས་པ་བགྲང་བྱ་བདུན་ཅུ་ཙམ་ལ་ཕེབས་ཡོད་བཟོ་འདུག རྗེས་སུ་
བཀྲས་ཁང་སྤྱི་ཁྱབ་མཁན་པོས་རྒྱལ་བའི་བླ་སྨན་གནང་སྐབས་ལྕགས་རི་གྲྭ་ཚང་
ནས་ཀུན་སྤྱོད་ངན་པའི་རིགས་མི་གྲངས་སུམ་ཅུ་ཙམ་ཕྱིར་འབུད་གཏོང་རྒྱུ་དང༌།
སྐྱ་རྩ་ རང་ བདག་ཅེས་པའི་གཏན་འབེབས་དང་འབྲེལ་ གྲྭ་ཚབ་ གསར་སྐོང་་་་
གནང་བའི་མཇུག་ཤོས་མཁས་དབང་མཁྱེན་རབ་ནོར་བུ་ཡིན་པར་གྲགས། །
སྔོན་ཆད་ལོ་ལྟར་དབྱར་ཁ་བོད་ཟླ་དྲུག་པའི་ནང་སྨན་སྒྲུབ་ཉིན་གསུམ་
ཙམ་འཆར་ཅན་ཚུགས་ཀྱི་ཡོད་པ་དང༌། བླ་སྨན་ཨུ་རྒྱན་བསྟན་འཛིན་རྒྱ་མཚོ་
ཞལ་བཞུགས་སྐབས་སྨན་སྒྲུབ་ཉིན་བདུན་ཚོགས་ཏེ་ཚེས་བརྒྱད་ལ་སྟ་གོན།
ཚེས་བཅོ་ལྔར་གྲོལ་རྒྱུ། རྗེས་སུ་གཏོང་སྒོ་ཇེ་མང་དུ་སོང་སྟེ་བོད་ཟླ་ལྔ་པའི་
411



ཚེས་ཉེར་དགུ་ལ་སྟ་གོན་དང༌། ཚེས་སུམ་ཅུ་ནས་བོད་ཟླ་དྲུག་པའི་ཚེས་བཅོ་
ལྔ་བར་སྨན་སྒྲུབ་ཕྱེད་ལྷག་ཙམ་བར་འཕེལ་རྒྱས་ཕྱིན་ཡོད། དེ་མོ་རྒྱལ་ཐོག་
སྐབས་སྨན་སྒྲུབ་ཀྱི་ཡོ་བྱད་ཐོག་མའི་འཆར་གཞི་ལྟར་ན། ཀཱ་ལི་དང༌། བུམ་
པ། ལྷུང་བཟེད་སོགས་དངུལ་གྱིས་བཟོ་རྒྱུ་ཡིན་རུང་། ཡིག་ཚང་ལས་་་་
ཁུངས་ནས་བླ་སྨན་ཨུ་རྒྱན་བསྟན་འཛིན་རྒྱ་མཚོར་མ་འདོད་པའི་རྣམ་འགྱུར་
གྱིས་ཀཱ་ལི་ སོགས་ ཟངས་ལ་དཀར་གཡའ་བཏང་ནས་བརྫུས་བཟོ་བྱས་ ཤིང་།
ཕྱོགས་མཚུངས་སྦྱིན་བསྲེག་དབང་ཆས་ཀྱང་སློབ་དཔོན་དང༌། དབུ་མཛད་
གཉིས་ལ་སྤྱན་ལྡན་སྤུས་ལེགས་གཉིས་ཡོད་པ་སྤྱན་བསྟར་ཞུས་ཏེ། དེ་མིན་
ཚང་མ་གཅིག་མཚུངས་ཡིན་ཚུལ་བྱས་ཀྱང་དོན་དུ་ཡ་ཤེར་ཐེབས་ཆག་གིས་་
བཟོས་ ནས་ འགྲིག་ ཐབས་ བྱས་ པ་ སོགས་ འགལ་ རྐྱེན་ སྣ་ ཚོགས་ བྱུང་ འདུག
འོན་ཀྱང་བླ་སྨན་ཨུ་རྒྱན་བསྟན་འཛིན་རྒྱ་མཚོས་གསོ་རིག་བསྟན་པའི་སྲི་ཞུར་
དགོངས་ཏེ་མུ་མཐུད་ལྕགས་རི་གྲྭ་ཚང་འདི་ཉིད་སྐྱེ་འགྲོའི་གསོས་སུ་སྨིན་པར་
ཐུགས་ནུས་ཡོངས་རྫོགས་བཏོན་པའི་ཁར། རྩ་བའི་བླ་མ་སྐྱབས་རྗེ་དྷརྨ་སེང་
གེ་གྲིབ་ཚེ་ཆོག་གླིང་དུ་ཞིང་ལ་ཕེབས་པའི་སྐུ་གདུང་གི་ཐུགས་ལྗགས་སྤྱན་གསུམ་
ཚེ་ཆོག་གླིང་དགོན་པ་དང་རྩོད་གླེང་ཡོད་བཞིན་དུ་དེ་མོ་རྒྱལ་ཐོག་ལ་ཞུས་ཏེ་
ལྕགས་རི་གྲྭ་ཚང་དུ་གདན་དྲངས་ནས་གཡུ་ཐོག་གསར་བཞེངས་ཀྱི་གཟུངས་
བཞུགས་སུ་འབུལ་གནང་མཛད། ། །
སྔོན་ཆད་དེ་མོ་རྒྱལ་ ཐོག་སྐབས་བླ་སྨན་ཨུ་རྒྱན་བསྟན་འཛིན་རྒྱ་མཚོ་
མཚན་ཤུགས་ཆེན་པོ་ཡོད་པར་སྐུ་དྲག་ཚོ་མ་དགའ་བ་དང་། རྗེས་སུ་དེ་མོར་
དབུ་ཉེས་བྱུང་སྐབས་རྒྱུད་བཞི་པར་བྱང་ལ་ཨུ་རྒྱན་པདྨའི་སྐུ་བརྐོས་པ་འོས་སུ་
མ་མཆིས་པ་ཡིན་ཚུལ་ཁག་འདོགས་ཀྱིས་བླ་སྨན་ཨུ་རྒྱན་བསྟན་འཛིན་རྒྱ་མཚོ་
ཁྲིམས་ལ་སྦྱར་བ་དང་། ཞོལ་རྡོ་རིང་མདུན་དུ་མགུལ་ལ་སྒོ་གཡོགས་ནས་
བཞག་དུས་ལྕགས་རིའི་གྲྭ་པ་ཉུང་ཤས་ཀྱིས་བླ་སྨན་ཨུ་རྒྱན་བསྟན་འཛིན་རྒྱ་
མཚོར་ཁ་ལུད་གཡུགས་པ་སོགས་མ་རབས་ཀྱི་བྱེད་སྟངས་ངན་པ་བྱས་ཚུལ་ཡོན་
412



ཀྲང་དམ་ པས་བཀའ་འཁྲིད་གནང་སྐབས་ཐུགས་ཧ་ ཅང་སྐྱོ་པོས་དྲན་གསོ་་་
གནང་བ་ཁོ་བོས་ཐོས་མྱོང་། །
མཐར་འབྲུག་ཡུལ་ལ་རྒྱང་འབུད་བཏང་རྗེས་སུའང་ལྕགས་རིར་དད་ཞེན་
ཆེ་བས་སྨན་སྒྲུབ་ཀྱི་མཆོད་རྫས་ཀ་རིང་བཞི་ལ་ཀ་འཕན་བཞི་དང༌། རྒྱལ་
མཚན་གསུམ། ཕྱེ་ཕུར་གསུམ། གདུང་ཁེབས་གཉིས། མཐོང་སྐོར་ལ་ལྕེ་
འཛར་ཆ་ཚང་བཅས་འབུལ་གནང་མཛད་འདུག །
རྗེས་སུ་བླ་མ་འཇིགས་མེད་འཕྲིན་ལས་མཆོག་ནས་ལྕགས་རིར་གསུང་
ཆོས་གནང་སྐབས་བླ་སྨན་ཨུ་རྒྱན་བསྟན་འཛིན་རྒྱ་མཚོའི་སྲས་སྲོས་གཉིས་ཀྱང་
གསུང་ཆོས་ཞུ་བར་ཕེབས་ཚུལ་མཁས་དབང་ཐུབ་བསྟན་ཚེ་རིང་མཆོག་ནས་
གསུངས་བྱུང་བས་དེ་ལ་གཞིགས་ན་རྗེས་སུ་ཁྱིམ་ཐབ་བཞེས་དགོས་བྱུང་བ་འདྲ།
མདོར་ན་ལྕགས་རི་རིག་བྱེད་འགྲོ་ཕན་གླིང་གི་འཚོ་བྱེད་གྲས་ནས་གསོ་རིག་
འཆད་ཉན་དང་། སྨན་གཞུང་སོགས་པར་བརྐོས་མཛད་དེ་འགྲོ་དོན་འཕྲིན་
ལས་བསམ་གྱིས་མི་ཁྱབ་པ་བྱེད་མཁན་ནི་བླ་སྨན་ཨུ་རྒྱན་བསྟན་འཛིན་རྒྱ་མཚོ་
ཁོ་ན་ཡིན་ནོ། །
413



བླ་སྨན་བྱ་སྦུག་པ་དམ་ཆོས་དཔལ་ལྡན།
བླ་སྨན་བྱ་སྦུག་པ་དམ་ཆོས་དཔལ་ལྡན་ནི། སྟོད་ཤེལ་དཀར་ཆོས་སྡེ་
ཞེས་པའི་ཁུལ་དུ་སྟོད་ལུགས་ཀྱི་སྨན་པ་མཁས་ཆེན་རིམ་པར་བྱུང་བའི་བྱ་སྦུག་
ཚང་ཞེས་པའི་བརྒྱུད་འཛིན་གྲས་ཀ་ཡིན་པ་དང༌། རབ་བྱུང་བཅོ་ལྔ་པའི་མེ་བྱ
(སྤྱི་ལོ་1897)ལོ་ལ་རྒྱལ་དབང་སྐུ་ཕྲེང་བཅུ་གསུམ་པས་བྱ་སྦུག་པའི་མཚན་
སྙན་གསན་པའི་རྐྱེན་གྱིས་ལྷ་སར་ཆེད་མངགས་བཀའ་འགུགས་གནང་སྟེ་་་་
བཀྲས་ཁང་ཆང་ཁྱིམ་པ་བྱམས་པ་ཐུབ་དབང་ལ་བླ་སྨན་བགྲེས་པའི་མཚན་ཐོག་
ནས་མཁན་ཆུང་གི་གོ་གནས་བསྩལ་བ་དང་། བྱ་སྦུག་དམ་ཆོས་དཔལ་ལྡན་
མཆོག་ལ་བླ་སྨན་སྐུ་གཞོན་ལས་ཚན་པའི་གདན་ཐོབ་གནང་རྒྱུར་ལོ་དེའི་ཟླ་ལྔ་
པའི་ཚེས་ཉིན་ཕྱག་རྟགས་ཕེབས། །
དེ་ནས་རྒྱལ་བ་སྐུ་ཕྲེང་བཅུ་གསུམ་པས་བླ་སྨན་རྣམ་གཉིས་ལ་ཁུངས་སོ་
སོས་བརྒྱུད་འཛིན་སྨན་པ་གསོ་སྐྱོང་དགོས་པའི་བཀའ་བསྒྱུར་ཕེབས་པ་ལྟར།
བླ་སྨན་བྱ་སྦུག་པ་མཆོག་ལ་ལྕགས་རི་གྲྭ་ཚང་ནས་བློ་གསལ་དོན་གཉེར་ཅན་
དམིགས་བསལ་བདམ་གསེས་བྱས་པའི་ནང་ནས་ཐེངས་དང་པོར་ལྷོ་ཁ་རོང་ཆ་
དཀར་ཆོས་སྡེ་དགོན་གྱི་སྨན་སློབ་ཐུབ་བསྟན་དར་རྒྱས་དང་། ལྷོ་ཁ་བྱེ་ཚོགས་
དགོན་ནམ་ཚོང་འདུས་དགོན་གྱི་སློབ་མ་སྐལ་བཟང་ལེགས་བཤད། ལྷོ་ཁ་
བདུན་ཕུད་ཆོས་འཁོར་དགོན་གྱི་སྨན་སློབ་མཁྱེན་རབ་ བསྟན་འཕེལ་གསུམ་
དང་། ཐེངས་གཉིས་པར་རྒྱལ་རྩེ་སེ་འོག་དགོན་གྱི་སློབ་མ་ངག་དབང་ཕྱོགས་
ལས་དང་། སྟོད་ལུང་ལམ་པ་དགོན་གྱི་སྨན་སློབ་བློ་གྲོས་འོད་ཟེར། ཆུ་ཤུར་
414



ཆོས་འཁོར་ཡང་རྩེའི་སྨན་སློབ་སྐལ་ བཟང་ དགེ་ལེགས་ བཅས་བྱུང་བ་ལས།
དེ་དག་སོ་སོར་བཤད་ན་གོང་གསལ་ཐུབ་བསྟན་དར་རྒྱས་ཞེས་པས་རྗེས་སུ་
ལྕགས་རི་རིག་བྱེད་གླིང་གི་སྨན་པའི་དགེ་རྒན་ངོ་མ་རྒྱུན་རིང་གནང་བ་དང༌།
མཚན་གཞན་ལ་ཨེ་ཕྲུག་ལགས་ཞེས་ཞུ་བ། མཐོང་བརྒྱུད་ལག་ལེན་ཕུན་སུམ་
ཚོགས་པའི་གྲས་ཡིན། ཕྱིས་སུ་དགེ་རྒན་ཕྱི་འཐེན་གྱིས་དགུང་ལོ་བདུན་ཅུ་
དོན་བདུན་ལ་ལྕགས་པོ་རིར་སྐུ་གཤེགས། སྐལ་བཟང་ལེགས་བཤད་ཀྱིས་བླ་
སྨན་ བྱ་ སྦུག་ པའི་ དྲུང༌ དུ་ ལོ་ དགུའི་ རིང༌ བཞུགས་ ཏེ་ སྨན་ གཞུང༌ དང༌།
གདམས་པའི་བཅུད་ཀྱི་ཉིང་ཁུ་མཐའ་དག་ངོམས་མེད་དུ་བཞེས་ནས་མཐར་
སྲས་ཀྱི་ཐུ་བོ་ལྟ་བུར་གྱུར་པས་མ་ཚད། ཤིང་སྦྲུལ(སྤྱི་ལོ་1904)ལོ་དབྱིན་
ཇིའི་དམག་འཁྲུག་སྐབས་རྒྱལ་རྩེར་བོད་ཀྱི་དམག་སྒར་གྱི་སྨན་སྦྱིན་པ་གནང་
ཞིང༌། དེ་མིན་གཞུང་ཕྱོགས་ཀྱི་ཚོགས་འདུ་གལ་ཆེའི་རིགས་ཀྱི་སྨན་པའི་ཕྱག་
ལས་སོགས་གནང་འདུག བླ་སྨན་བྱ་སྦུག་སྐུ་གཤེགས་རྗེས་ཐོག་མར་ལྕགས་
པོ་རིའི་སྨན་པའི་དགེ་རྒན་ལས་རོགས་དང༌། རྗེས་སུ་དགེ་རྒན་ངོ་མ་རྒྱུན་
རིང་གནང་སྟེ་རྒན་སྐལ་བཟང་ལགས་ཞེས་ཀུན་གྱིས་བརྩི་བཀུར་ཞུ་བ་མཚན་
སྙན་ཧ་ཅང་ཆེ་བ་ཞིག་བྱུང་། དེ་བཞིན་མཁྱེན་རབ་བསྟན་འཕེལ་ཞེས་པའང་
སྨན་བཅོས་ལག་རྩལ་གོ་འཕེར་ཡོད་སྟབས་མདོ་སྨད་སྤྱི་ཁྱབ་བཀའ་བློན་བླ་མ་
བྱམས་པ་བསྟན་དར་གྱི་བླ་སྨན་ཐེངས་གཉིས་པ་གནང་མྱོང་ཞིང་། ཁོང་སྐར་
རྩིས་སོགས་རིག་གནས་གཞན་ལ་ཡང་མཁུས་པ་ཆེ་གཤིས་རྗེས་སུ་བཀྲས་ཁང་སྤྱི་
ཁྱབ་མཁན་པོ་བྱམས་པ་ཐུབ་དབང་མཆོག་ནས་ལྕགས་རི་གྲྭ་ཚང་གི་དྲུང་ཡིག་
བསྐོ་བཞག་མཛད། །
བླ་སྨན་བྱ་སྦུག་པའི་སྨན་སློབ་ཐེངས་གཉིས་པའི་གྲས་ནས། ངག་་་་་
དབང་ཕྱོགས་ལས་ཞེས་པས་ལྕགས་པོ་རིའི་དགེ་བསྐོས་དང་། དབུ་མཛད་
གནང་བ་ཙམ་ལས་འགྲོ་དོན་དེ་ཙམ་ཆེ་བ་མ་བྱུང་། བློ་གྲོས་འོད་ཟེར་ཞེས་པ་
སྨན་རྩིས་ཁང་གི་ཡོན་ཀྲང་མཁྱེན་རབ་ནོར་བུའི་ཚབ་ལ་འབྲས་སྤུངས་སྨན་སྦྱིན་
415



པ་གནང་མུས་ལ་སྐུ་གཤེགས། སྐལ་བཟང་དགེ་ལེགས་ནི་དྭགས་པོ་འབུམ་
པའི་དམག་སྤྱི་དོག་སྡེ་དངུལ་སྤར་དོ་དམ་གནང་དུས་ཀྱི་བླ་སྨན་གནང་བ་བཅས་
དང་། གཞན་ཡང་བྱ་སྦུག་ པ་ རང་གི་སྐུ་མཆེད་ཤེལ་དཀར་ཨེམ་ཆི་ལགས་
དང་། པར་ཁང་ཨེམ་ཆི་ཞེས་པ་རྣམས་ཀྱང་དཔྱད་མགོ་ཐོན་ཞིང་། གཞན་
དོན་ཁོ་ནས་དུས་འདའ་བ་ཤ་སྟག་བྱུང་འདུག སྤྱིར་ན་བླ་སྨན་བྱ་སྦུག་པ་ནི།
ཞི་ཞིང་དུལ་བ་དང༌། ཀུན་སྤྱོད་གཙང་བ། དགེ་སློང་གི་འདུལ་ཁྲིམས་སྲུང་
བར་མཛད་པས་དྲག་ཞན་ཀུན་གྱིས་བླ་མ་ལྟ་བུར་བརྩི་མཐོང་ཞུ་ལ། ཞོལ་ཁང་
སེར་ཞེས་པར་བཞུགས་རིང་སྐུའི་ཉེར་སྤྱོད་སོགས་ལ་རྒྱས་སྤྲོས་ཡེ་ནས་མེད་ཅིང༌།
འདོད་ཆུང་ཆོག་ཤེས་ཀྱི་འཚོ་བ་ཁོ་ན་སྤྱོད་པར་མཛད། མཐར་ཐུག་བླ་སྨན་
ལས་ཚན་པའི་ལས་འགན་དང་གོ་གནས་གཉིས་ཀ་དགོངས་ཞུ་གནང་ནས་ལྷ་
སའི་བྱང་ཕྱོགས་ཉེ་འདབས་དོག་སྡེ་གནས་སྒོ་གསར་པ་ཞེས་པའི་དབེན་གནས་
སུ་བཞུགས་ནས་དགོངས་པ་གཞན་དོན་དུ་ཕེབས། །
དེ་ལྟར་བླ་སྨན་བྱ་སྦུག་པ་མཆོག་གི་སྐུ་ཚེ་ཧྲིལ་པོར་ནད་པའི་འགྲོ་དོན་
དང་། བརྒྱུད་འཛིན་སློབ་མ་བསྐྱངས་པ་ཙམ་གྱིས་མི་ཚད་ད་དུང་སྟོད་ལུགས་
ཀྱི་ཁྱད་ཆོས་རྣམས་དང་། དེ་བཞིན་བྱ་སྦུག་ཚང་གི་ཡབ་མེས་རྒྱུད་པ་བཅས་
ནས་ཕྱག་ལེན་གནང་རིགས་གཅིག་ཏུ་བསྡུས་པ་བྱ་ཕྲུག་གཅེས་བསྡུས་ཞེས་པ་
སྨན་སྦྱོར་ཉིས་བརྒྱ་མ་ཟིན་ཙམ་གྱི་སྦྱོར་ཚད་ཁྱད་པར་ཅན་ཞིག་ཡོད་པ་དེའི་
ནང་འབམ་ཆུའི་སྨན། ཆབ་བྲག་ཅེས་པ་དང་། ཚ་ཆུའི་གཉེན་པོ་རྟ་དམར་
ཆུ་སྨན། འབམ་སྨན་གནམ་ལྕགས་ཐོག་འབེབས་དང་། སྤོས་དཀར་བཅོ་
བརྒྱུད། སྤོས་ཁྱུང་བཅུ་དགུ། ཚ་རོང་བསྡུས་ ཐང་། གཞན་ཡང་ཚད་་
རིམས་ཀྱི་སྨན་རྟ་ཟི་དང་། སྨན་སེར་ཆེན་མོ། སྐྱེ་ཟུག་སྨན་སྲམ་བྲུན་ལྔ་པ་
སོགས་ཕན་ནུས་དམིག་གསལ་ཅན་མང་པོ་གདའ། ལྷག་པར་དཔྱད་མཆོག་
གཏར་ཁའི་ཕྱག་ལེན་ནང་བྱེ་ཚང་ངམ་སྣོད་ཁ་གཏར་རྒྱུར་མངའ་བརྙེས་པ་ལྟ་བུ་
དང་། དེ་མིན་བླ་སྨན་བྱ་སྦུག་པའི་ཕྱག་རྒྱུན་བཞིན་ཀོ་ཁྲག་དང༌། སྤང་ཁྲག
416



རྡོ་ཁྲག ལི་ཁྲག་སོགས་ཀྱང་ནད་ཐོག་དངོས་ཀྱི་ནང་ཕན་ནུས་བཟང་པོ་ཡོད་
པ་སྔར་ནས་ད་བར་ལག་ལེན་ངོ་མའི་ནང་དངོས་ར་འཕྲོད་པ་སོགས་ལ་ལྟ་དུས་
བླ་སྨན་བྱ་སྦུག་པ་མཆོག་ནི། ཙ་ར་ཀ་ལས། སྨན་པ་བློ་ལྡན་ཤེས་རབ་ཆེ། །
རང་གི་ཡོན་ཏན་ཕུན་སུམ་ཚོགས། །སྙིང་རྗེའི་སེམས་ཀྱིས་བརླན་པ་ནི། །སྨན་
པ་ཀུན་གྱི་སྤྱི་རྒྱན་ཡིན། །ཞེས་གསུངས་པ་དོན་ལ་གནས་པ་བཅས་སོ། །
417



ཀརྨ་འཇིགས་མེད་ཆོས་ཀྱི་སེངྒེ་།
ཀརྨ་འཇིགས་མེད་ཆོས་ཀྱི་ སེངྒེའམ་གཞན་ཕན་འོད་ཟེར་ཞེས་པ་ནི་་་་
འཁྲུངས་ཡུལ་ཆབ་མདོ་ཁུལ་ནས་ཡིན་ཞིང་། ཡབ་ཡུམ་ གྱི་མཚན་དང་་་་་་
བལྟམས་པའི་དུས་ཚོད་གང་ཡིན་རྩད་གཅོད་མ་ཐུབ། འོན་ཀྱང་དམ་པ་དེའི་
རྣམ་ཐར་གོ་ཐོས་ལྟར་བྱས་ན་སྐུ་ཚེའི་སྟོད་དུ་སྡེ་དགེ་ཀ ཐོག་དང༌། དཔལ་
སྤུངས་ཀྱི་བཤད་གྲྭར་བཞུགས་ནས་མཁས་གྲུབ་གཉིས་ལྡན་གྱི་ཡོངས་འཛིན་
འགྲན་ཟླ་དང་བྲལ་བ་མང་པོ་དང་། སྒོས་སུ་ཚ་བ་ལོ་ཙཱའམ། སྐྱབས་མཆོག་
རིན་ཆེན་ཕུན་ཚོགས་ཀྱི་ཞབས་པད་ཡུན་དུ་བསྟེན་ནས་ཕྱི་ནང་རིག་གནས་་
མཐའ་དག་ལ་དཔྱིས་ཕྱིན་པའི་སློབ་གཉེར་མཛད། ཤེས་བྱ་ཇི་ལྟ་ཇི་སྙེད་ལ་
མཁྱེན་པའི་དཔལ་ཡོན་རབ་ཏུ་རྒྱས་ཤིང༌། མདོ་ཁམས་ཀུན་ཏུ་སྙན་གྲགས་
ཤིན་ཏུ་ཆེ་བར་བརྟེན་སྐལ་ལྡན་གདུལ་བྱ་མང་པོ་གང་ལ་གང་འདུལ་གྱི་མཛད་
འཕྲིན་བཟང་པོས་སྨིན་གྲོལ་གྱི་ལམ་ལ་འགོད་པར་མཛད། ཁྱད་པར་སྨན་
དཔྱད་སྐོར་གྱི་སྐུ་ཡོན་གསན་ཡུལ་གཙོ་བོ་རྒྱུད་བཞི་གསོལ་འདེབས་ནང་འཁོད་
པ་ལྟར་གསོ་རིག་མངའ་བདག་ཕུན་ཚོགས་ཡོན་ཏན་ཞལ་སྔ་ནས་གསན་པ་་
བཅས་དེ་ལྟར་ཐུགས་ཀྱི་བུམ་པ་ཤེས་བྱ་མ་ལུས་པས་ཡོངས་སུ་གང་རྗེས་བོད་
ལྗོངས་སུ་གདུལ་བྱ་སྐྱོང་ཕྱིར་ལྷ་ལྡན་དག་པའི་ཞིང་ཁམས་སུ་ཞབས་སོར་བཀྲ་
ཤིས་ཀྱི་རེ་ཁཱ་འཁོད་པར་བརྟེན་རིང་པོར་མ་ཐོགས་པར་འགྲོ་དོན་འཕྲིན་ལས་
བསམ་གྱིས་མི་ཁྱབ་པ་བྱུང་བའི་སྐབས་སུ་དད་ལྡན་སློབ་མ་མང་པོར་གསུང་གི་
བདུད་རྩིའི་ཟེར་ཕྲེང་ཅི་ཡང་བསྩལ་བའི་བཀའ་དྲིན་བསྐྱངས། །
418



io
ir
ལྷག་པར་དྷརྨ་སེང་གེ་མཆོག་རྗེས་འཛིན་རིག་པ་དང་། གཡུ་ཐོག་སྙིང་
ཐིག་གི་ དབང་ལུང་འཁྲིད་གསུམ་སོགས་གང་གི་ཐད་ནས་བྱིན་རླབས་དཔལ་
གྱིས་བརྗིད་ པ་དང་། མཐོང་བ་བརྒྱུད་པའི་ཞལ་ཤེས་མན་ ངག་ གང་ཅིར་་
གཞན་ལས་ཁྱད་དུ་འཕགས་པའི་སྐྱེས་ཆེན་དམ་པ་ཞིག་ཡིན་སྟབས་ལྕགས་རི་བི་
ཌཱུརྱ་ངོ་མཚར་འགྲོ་ཕན་གླིང་གི་བླ་སྨན་ཨུ་རྒྱན་བསྟན་འཛིན་རྒྱ་མཚོ་མཆོག་
དང་། གསོ་རིག་གཞུང་ཀུན་བྱང་ཆུབ་པའི་འཚོ་བྱེད་དགེ་རྒན་རྣམས་དང་
བཅས་པའི་ཆེད་དུ་གདན་ཞུས་ཀྱིས་སྨན་པ་ཡོངས་ལ་དཔལ་ལྡན་རྒྱུད་བཞིའི་
འཁྲིད་ལུང་ཞིབ་རྒྱས་གནང་། །
ཕྱོགས་མཚུངས་རྒྱལ་བ་སྐུ་ཕྲེང་བཅུ་གསུམ་པ་དང༌། སྲིད་སྐྱོང་དེ་མོ་ཧོ་
ཐོག་ཐུ་རྣམ་གཉིས་ནས་གསོ་བ་རིག་པའི་བསྟན་པ་སྤྱི་དང༌། བྱེ་བྲག་བདུད་
རྩི་སྨན་སྒྲུབ་ཀྱི་རྒྱུན་འཛུགས་མཛད་སྐབས་གོང་གསལ་བླ་སྨན་ཨུ་རྒྱན་བསྟན་
འཛིན་རྒྱ་མཚོ་ནས་ལྷག་བསམ་དག་པས་ཡང་ཡང་བསྐུལ་མ་མཛད་པའི་ངོར་
རླབས་ཆེན་རྒྱལ་བའི་སྤྱོད་པ་ལས་སྨན་སྒྲུབ་དྲང་སྲོང་དགོངས་རྒྱན་ཞེས་བྱ་བ་
དང་། རྗེ་བཙུན་མཧཱ་གུ་ཎའི་སྙན་བརྒྱུད་ཀྱི་གདམས་པ་ཟབ་མོ་ཉམས་སུ་ལེན་
པའི་རྣམ་པར་བཤད་པ་སྐུ་གསུམ་ཞིང་ཁམས་བགྲོད་པའི་ཐེམ་སྐས་ཞེས་པ་བླ་ན་
མེད་པའི་རྒྱུད་སྡེ་ཆེན་པོ་རྣམས་དང༌། ཨོ་ཌི་ཡ་ནའི་མཁན་པོ་སློབ་དཔོན་
པདྨ་རྒྱལ་པོ། གཡུ་ཐོག་རང་གཞུང་། གཏེར་ཆེན་རཏྣ་གླིང་པ། པད་
གླིང་ཀུན་མཁྱེན་གཉིས་པ་རྣམས་ཀྱི་གསུང་རྣམས་གཞིར་བཞག་གི་ཆོག་སྒྲིག་
མཛད། །
དེ་མིན་ད་དུང་གཡུ་ཐོག་སྙིང་ཐིག་གི་བསྙེན་ཡིག་དངོས་གྲུབ་རོལ་མཚོ་
དང༌། ལས་བཞིའི་སྦྱིན་བསྲེག གཡུ་ཐོག་སྙིང་ཐིག་གི་རྫོགས་རིམ་ཉེ་བརྒྱུད་
གསོལ་འདེབས། དམ་ཆོས་སྡུག་བསྔལ་མུན་སེལ་ཐུགས་རྗེའི་ཉི་འོད་ཀྱི་ཆ་
ལག་ཀུ་སུ་ལུའི་ཚོགས་གསོག་སོགས་གསར་དུ་ལྗགས་རྩོམ་གནང་བ་སོགས་ཀྱིས་
ལྕགས་པོ་རིར་ཚེ་ཡི་རིག་བྱེད་དང༌། གཡུ་ཐོག་སྙིང་ཐིག་གི་ཉམས་ལེན་ཐུན་
419
is



མོང་མ་ཡིན་པ་མ་ཉམས་གོང་ནས་གོང་དུ་འཕེལ་བའི་ཁར། ཉ་སྟོང་དུས་ཚེས་
སྐབས་འདུས་ཚོགས་ཡོངས་ཀྱིས་གཡུ་ཐོག་སྙིང་ཐིག་གི་ཆོ་ག་ཕྱག་ལེན་རྣམ་པར་
དག་པ་སྦྱོར་དངོས་རྗེས་གཙང་གི་སྒོ་ནས་གནང་བའི་སྲོལ་ཚུགས་ཏེ་སྐལ་ལྡན་
དང་བ་འདྲེན་པ་དང་། འབྱོར་ལྡན་བསོད་ནམས་གསོག་པའི་ཡུལ་མཆོག་
དམ་པར་གྱུར། །
ལྷག་ཏུ་ཟུག་རྔུའི་ཚོར་བས་དྲག་ཏུ་གདུང་པའི་འགྲོ་བ་མཐའ་དག་བདེ་
བའི་དཔལ་ལ་སྤྱོད་ཕྱིར་གཞུང་ས་མཆོག་ནས་ཐུགས་རྗེ་ཚད་མེད་པའི་འཇུག་པ་
ཟབ་མོས་རྒྱུད་ཆེན་རྣམ་བཞིས་མཚོན་མན་ངག་ཉམས་ཡིག་སྐོར་དང་། རྗེ་
བཙུན་མཧཱ་གུ་ཎའི་ཐུགས་ཀྱི་ཏི་ལ་ཀ་གཡུ་ཐོག་སྙིང་ཐིག གསོ་བ་རིག་པའི་
རྒྱུད་འགྲེལ་ཐམས་ཅད་ཀྱི་རབ་དང་ཕུལ་དུ་གྱུར་པའི་བསྟན་བཅོས《བི་སྔོན»
སོགས་རབ་བྱུང་བཅོ་ལྔ་པའི་ས་བྱི (སྤྱི་ལོ་1888) ལོར་པར་གཞི་གསར་སྐྲུན་
མཛད་སྐབས་ཞུས་དག་དང་། པར་བྱང་སྨོན་ཚིག ཨོཾ་སྭཱ་སྟི། ཕྱག་ན་
པདྨོ་ཐུབ་བསྟན་རྒྱ་མཚོ་ཡི། །ཐུགས་བསྐྱེད་མཐའ་བྲལ་ཀུན་གསལ་ཡངས་པའི་
ངོས། །གང་འདུལ་འཕྲིན་ལས་ཉིན་བྱེད་འོད་སྣང་གིས། །བསྟན་འགྲོའི་ཕན་
བདེའི་པདྨོ་ཅི་ཡང་འཛུམ། །འཚོ་མཛད་སྨན་པའི་རྒྱལ་པོ་གཡུ་ཐོག་པའི། །
རྨད་བྱུང་རྡོ་རྗེའི་གསང་ཚིག་སྙིང་གི་ཐིག ། འཇམ་མགོན་མི་ཡི་རྣམ་རོལ་
འཁོར་ལོས་བསྒྱུར། ། ཁྲི་སྲོང་གཉིས་པ་དེ་མོ་རྒྱལ་བས་བསྐྲུན། ། གྲངས་མེད་
ཚོགས་པའི་བསོད་ནམས་ཆུ་གཏེར་རུམ། །སྤངས་རྟོགས་རིན་ཆེན་གདེངས་ཀ་
དབྱིངས་སུ་བཏེག ། བཤད་སྒྲུབ་དགོས་འདོད་ནོར་བུའི་འབྱུང་གནས་ཆེ། །
སྐུ་གསུམ་ཀླུ་ཡི་དབང་པོ་ཐོབ་ཕྱིར་བསྔོ། ། ཞེས་པ་ལྟ་བུ་དཔེ་ཚན་མང་པོའི་
མཇུག་ཏུ་པར་བྱང་འཁོད་པ་དེ་ལྟར་དང༌། གོང་གསལ་གཡུ་ཐོག་སྙིང་ཐིག་
དང་། སྨན་སྒྲུབ་དྲང་སྲོང་དགོངས་རྒྱན། སྔོན་འགྲོ་ཐེམ་སྐས། དེ་བཞིན་
གསོ་རིག་རྒྱུད་བཞི་དང་། བཻ་སྔོན། ལྷན་ཐབས། ལྡེ་མིག་སོགས་ཀྱི་ཤིང་
པར་ལྕགས་རི་གྲྭ་ཚང་ནས་དོ་དམ་མཛད་དེ་ལོ་རེའི་བོད་ཟླ་གསུམ་པ་ནང་པར་
420



ཁང་སྒོ་ཕྱེ་སྟེ་དོན་གཉེར་ཅན་ཚོས་ཅི་དགར་པར་བཏབ་ཆོག་པའི་སྐལ་བཟང་
ལོངས་སུ་སྤྱོད་རྒྱུ་ཡོད། །
རྗེ་འདིས་བྱ་བྲལ་གྱི་སྤྱོད་པ་བསྐྱངས་ནས་ལྗོངས་ནས་ལྗོངས་རྒྱུ་ཞིང་།
བཞུགས་གནས་ལ་ངེས་པ་མེད་པས་བཻ་རོའི་རྣམ་ཐར་འདྲ་འབག་ཆེན་མོ་པར་དུ་
བསྐྲུན་པའི་མཇུག་ཏུ་རྒྱལ་ཁམས་པ་དྷརྨ་སེང་གེ་ཞེས་འཁོད་པ་དང་། སྐུ་ཚེའི་
སྨད་དུ་ལྷ་སའི་སྐྱིད་ཆུའི་ལྷོ་ངོས་གྲིབ་ཚེ་ཆོག་གླིང་དུ་བཞུགས་པ་དང༌། དེའི་
སྐོར་སྨན་སྒྲུབ་དྲང་སྲོང་དགོངས་རྒྱན་གྱི་མཇུག་ཏུ། འཕགས་མཆོག་འཇིག་
རྟེན་མགོན་པོའི་དཀྱིལ་འཁོར་གྱི་ལྷོ་ཕྱོགས། དགེ་ལེགས་རྣམ་པར་བཀྲ་བའི་
བཀྲ་ཤིས་བུམ་པ་རིའི་ཉེ་འདབས། དྭངས་བསིལ་ཡན་ལག་བརྒྱད་ལྡན་གྱི་
ཀླུང་རྒྱུན་འབབ་པའི་འགྲམ། བྱང་ཆུབ་ལྗོན་པའི་སྐྱེད་མོས་ཚལ། རང་ཉིད་
ཀྱི་བསམ་གཏན་གྱི་ཁང་བུ། ཀུན་དགའ་ར་བའི་བསྟི་གནས་སུ། ཞེས་པ་
ལྟར་ཡིན། ། ་
གསུང་སྐྱེས་ སློབ་མ་དུ་མའི་ནང་ནས་ཞི་བྱེད་གཅོད་ཀྱི་འགྲོ་དོན་སྐྱོང་
མཁན་ཤུགས་གསེབ་ལོ་ཆེན་རིན་པོ་ཆེ་དང་། ཞི་ཁྲོའི་ཆོ་ག་ཕྱག་ལེན་གྱི་འགྲོ་
དོན་སྐྱོང་མཁན་བླ་མ་ངག་དབང་། ཚེ་དང་སྒྲུབ་པ་མཉམ་པ་བླ་མ་འཇིགས་
མེད་འཕྲིན་ལས། སྨན་རྩིས་རིག་གནས་ཀྱི་འགྲོ་དོན་སྐྱོང་མཁན་རྡོ་རྗེ་རྒྱལ་
མཚན། གཞན་ཡང་གསོ་རིག་བསྟན་པ་ཡར་རྒྱས་དང༌། གཡུ་ཐོག་སྙིང་
ཐིག་གི་སྣོད་ལྡན་སློབ་མ་བླ་སྨན་ཨུ་རྒྱན་བསྟན་འཛིན་རྒྱ་མཚོ། སྦྱིན་བདག་
དང་ཞལ་སློབ་ཡིན་པ་རག་ཁ་ཤར་བཀའ་བློན་དམ་པ་སོགས་མང་པོ་བྱུང་བར་
གྲགས། །
དྷརྨ་སེང་གེ་སྐུ་ཚེ་ཇི་ཙམ་བཞུགས་པའི་རྣམ་ཐར་མ་རྙེད་རུང་། གཡུ་
ཐོག་སྙིང་ཐིག་གི་བསྙེན་ཡིག་དངོས་གྲུབ་རོལ་མཚོའི་མཇུག་ཏུ། རྨོངས་པ་
རྒན་པོ་ཆོས་ཀྱི་སེང་གེ་ཞེས་འབྲི་གནང་མཛད་པར་བལྟས་ན་ཕལ་ཆེར་དགུང་ལོ་
བགྲེས་ཙམ་བཞུགས་ཚོད་དང༌། མཐར་སྐུ་གཤེགས་ཡུལ་ཚེ་ཆོག་གླིང་གི་ཉེ་
R
421



འདབས་ རང་ལ་ཡིན་ཞིང་ཞལ་སློབ་ཚོས་སྐུ་གདུང་ཞུགས་འབུལ་ཞུས་རྗེས་་་
ཐུགས་ལྗགས་སྤྱན་གསུམ་ཉར་འཚག་མཛད། རྗེས་སུ་དངོས་སློབ་རྡོ་རྗེ་རྒྱལ་
མཚན་མཆོག་གིས་ཐུགས་དམ་རྟེན་དུ་སྨན་འདམ་ལས་གྲུབ་པའི་རྟ་མགྲིན་་་
གསར་བཞེངས་དང་འབྲེལ། ལྕགས་རི་གྲྭ་ཚང་གི་འདུ་ཁང་བྱང་ངོས་སུ་་་
བཞུགས་སུ་གསོལ་ལོ། །
422



འཚོ་བྱེད་རྡོ་རྗེ་རྒྱལ་མཚན།
འཚོ་བྱེད་རྡོ་རྗེ་རྒྱལ་མཚན་ནི། འཁྲུངས་ཡུལ་སྙེ་མོ་ཁུལ་ནས་ཡིན་ཞིང་།
ཡབ་ཀྱི་རུས་རྒྱུད་ཐད་གོར་བོད་དུས་ཟིང་སྐབས་བོད་དུ་ལུས་པའི་སིང་པའི་རྒྱུད་
འཛར་ཞིག་ཡིན་ལ། ཡུམ་ནི་སྙེ་མོ་བ་ཡིན་པ་ལས་མཚན་ཇི་ཡིན་མི་ཤེས། རྡོ་
རྗེ་རྒྱལ་མཚན་མཆོག་ཐོག་མ་ཉིད་ནས་དབང་པོ་དུལ་བ་དང་། ཐོས་བསམ་ལ་
གོམས་པ་ལྷུར་ལེན་པའི་བློ་དྲི་མ་མེད་པས་ཡི་གེ་འབྲི་ཀློག་གིས་མཚོན་གཙུག་
ལག་མང་པོར་འབད་པ་དོན་དུ་གཉེར་ཞིང༌། ཡོངས་འཛིན་དགེ་བའི་བཤེས་
གཉེན་དུ་མའི་གསུང་གི་བདུད་རྩིའི་ཆུ་རྒྱུན་ངོམས་མེད་དུ་བཞེས་པས་གང་གི་
མཁྱེན་དཔྱོད་ཀྱི་དཔལ་ཡོན་ཕུན་སུམ་ཚོགས་པས་དྲན་དབང་མང་པོའི་་་་་་
བསྔགས་བརྗོད་མཛད་པའི་ཡུལ་དུ་གྱུར། །
ཁྱད་པར་མཁས་བཙུན་བཟང་གསུམ་དང་ལྡན་པ་ཡོངས་ཀྱི་དགེ་བའི་
བཤེས་ གཉེན་དྷརྨ་སེང་ གེ འ མ་གཞན་ཕན་འོད་ཟེར་ གྱི་ཞབས་ལ་ཡུན་རིང་་་་
གཏུགས་ནས་མདོ་སྔགས་གཉིས་ཀྱིས་མཚོན་སྨན་རྩིས་རིག་པའི་གནས་ལ་་་་་
འདུན་པ་དྲག་པོས་ཕྱོགས་ཀྱི་ཁོ་ར་ཁོར་ཡུག་མ་ལུས་པ་ཡོངས་སུ་གང་བའི་སྙན་
གྲགས་བྱུང༌། དེའི་དབང་གིས་སྐྱབས་རྗེ་དྷརྨ་སེང་གེ་སྐུ་ངོ་མའི་ཞལ་སྔ་ནས་
འཚོ་བྱེད་རྡོ་རྗེ་རྒྱལ་མཚན་མཆོག་སྨན་རྩིས་གཉིས་ཀྱི་སྒོ་ནས་འགྲོ་དོན་མཐར་
ཕྱིན་པའི་ཐུགས་སྲས་གཙོ་བོ་ཡིན་པར་ཞལ་གྱིས་བཞེས་ཏེ་དངོས་དང་བརྒྱུད་
པའི་སློབ་དཔོན་རིམ་བྱོན་གྱི་ཕྱག་བཞེས་མན་ངག་མཐའ་དག་ཐུགས་ནས་་་
ཐུགས་དང་། སྙན་ནས་སྙན་དུ་བརྒྱུད་དེ་བསྩལ་བའི་ཁར། དྷརྨ་སེང་གེ་
423



རང་གི་སློབ་དཔོན་གསོ་རིག་གི་མངའ་བདག་ཕུན་ཚོགས་ཡོན་ཏན་བརྒྱུད་པར་
བཅས་པ་དྷརྨ་སེང་གེ་སྐུ་ངོ་མས་སྐུ་ཚེ་གཅིག་ལ་བེད་སྤྱོད་གནང་མྱོང་བའི་སྨན་
ཁུག་གོས་ཆེན་ཁ་ཏིའི་སྐེ་དཀྲིས་ཅན་དང་། སྨན་རྐྱལ་ངོ་གྲངས་བརྒྱ་ལྷག་ཙམ་
ཡོད་པ་དེ་དག་དང༌། སྨན་གྱི་སྦྱོར་ཚད་འཆི་མེད་ནོར་ཕྲེང་སོགས་ངོ་མཚར་
ཁྱད་ དུ་ འཕགས་ པའི་ སྨན་ དཔེ་ ཕྱག་ ག་ མ་ རྣམས་ གསོལ་ རས་ བསྩལ་ ཏེ།
ཐུགས་སྨོན་བཟང་པོའི་མཚམས་སྦྱོར་བླ་ན་མེད་པ་གནང་། །
གོང་གསལ་སྨན་ཁུག་རྩ་ཆེན་དེ་དང་། སྦྱོར་ཚད་ཀྱི་ཕྱག་དཔེ་སོགས་ང་
ཚོའི་ཁྱིམ་གྱི་ནང་རྟེན་ངོ་མར་བརྩིས་ནས་ཕ་མ་གཉིས་ཀྱིས་བདག་གཅེས་གནང་
བ་དང༌། དེ་རྗེས་ཟིང་འཁྲུག་ལྷོད་འཇགས་མཇུག་ཏུ་སློབ་དཔོན་བཀའ་དྲིན་
ཅན་ཡོན་ཀྲང་མཁྱེན་རབ་ནོར་བུས་གོང་གསལ་སྨན་ཁུག་དང༌། སྦྱོར་ཚད་
ཕྱག་དཔེ་སོགས་སྨན་རྩིས་ཁང་དུ་འབུལ་ལམ་ཞུས་ན་འཕྲལ་ཕུགས་གཉིས་དགེ་
ཡོང་བའི་བཀའ་སློབ་ནན་ཆེན་གནང་སྟབས་གུས་ནས་བཀའ་ངོ་མ་བཟློག་པར་
ཕུལ་བ་དེ་དག་“རིག་གནས་གསར་བརྗེ་”ཟེར་བ་དེ་མ་བྱས་བར་སྨན་གཉེར་
ཁོངས་ཀྱི་རྩིས་སྤྲོད་དུ་ཡོད་ཀྱང་ད་ལྟ་ཁོ་བོའི་ཁྱིམ་དུ་ཉར་ཚགས་བྱས་ཡོད།
དེ་ལྟར་འཚོ་བྱེད་རྡོ་རྗེ་རྒྱལ་མཚན་མཆོག་གིས་སྐུ་ཚེ་ཧྲིལ་པོར་སྨན་རྩིས་གཙོ་
གྱུར་གྱིས་འགྲོ་ཕན་གཉེར་བ་དང་། ཉམས་ཐག་ནད་པ་དུ་མར་སྨན་བཅོས་
མང་དག་གནང་སྟེ་ཚེ་སྲོག་བསྐྱབས་པའི་སྙན་གྲགས་ནི་མང་ཚོགས་ཁྲོད་དུ་ཁྱབ་
ཆེ་བའི་ཁར་སྐབས་དེའི་བླ་དཔོན་མི་དྲག་ཚོས་ཀྱང་གུས་བཀུར་ཚད་མེད་ཀྱིས་
སྨན་བཅོས་ལ་གདན་ཞུ་བྱེད་ཀྱི་ཡོད་འདུག ཐེངས་གཅིག་འབྲུག་པ་རྒྱལ་པོ་
བསྙུན་གཞི་ལྕི་པོས་ཟིན་སྐབས་འབྲུག་ཡུལ་ནས་བོད་ལྗོངས་སུ་ཆེད་མངགས་
འཚོ་བྱེད་རྡོ་རྗེ་རྒྱལ་མཚན་གདན་ཞུར་འབྱོར་པ་ལྟར་འཚོ་བྱེད་རྡོ་རྗེ་རྒྱལ་མཚན་
དང༌། གུས་ཀྱི་ཕ་དཀོན་མཆོག་འོད་ཟེར་ཞབས་འབྲིང་དུ་འཁྲིད་དེ་འབྲུག་
ཡུལ་དུ་ཕེབས་ནས་འབྲུག་པ་རྒྱལ་པོར་སྨན་བཅོས་གནང་བས་མཐའ་མཇུག་
སེང་དྲག་བྱུང་སྟེ་བཏང་རག་གི་འབུལ་རྟེན་དུ་ཌམ་དཀར་སྟོང་ཕྲག་ཁ་ཤས་
424



དང་། འབུ་རས་སྣ་ཚོགས། འབྲུག་གྲི། ཕོར་པ་རྫབ་ཡ་སོགས་ཡུལ་ཐོན་
དངོས་ཟོག་གྱ་ནོམ་པ་ཐེངས་མང་ཕུལ་ཏེ་ལྷ་སར་རྒྱལ་ཁའི་ངང་ཕྱིར་ལོག་ཕེབས།
དེ་རྗེས་རྡོ་རྗེ་རྒྱལ་མཚན་མཆོག་ཙ་རི་རོང་བསྐོར་དུ་ཕེབས་སྐབས་གློ་པ་ཞིག་
སྲིན་ཕོ་གླང་ན་ནས་ཤི་ལ་ཁད་དུ་ཡོད་པ་ཞིག་མཇལ་ནས། རྩ་གཟིགས་དང་
འབྲེལ་དྷརྨ་སེང་གེའི་ཕྱག་བཞེས་ཐུན་མོང་མ་ཡིན་པ་མན་ངག་ཆིག་ཐུབ་རིལ་བུ་
ཞེས་པ་བསྩལ་ནས་དུས་ཚོད་ཧ་ཅང་ཐུང་ངུའི་ནང་གློ་པ་དེའི་སྲིན་ཕོ་གླང་ན་ཚ་
སེང་དྲག་བྱུང་སྐབས། གློ་པ་དེས་ལྐུགས་བརྡ་བྱས་ཏེ་ཏོག་ཙམ་བཞུགས་་་
རོགས་ཟེར་བའི་ལག་བརྡ་བྱས་འཕྲལ་ཁྱིམ་དུ་སོང་ནས་སྨན་ཡོན་མཚོན་བྱེད་
དུག་སྦྲུལ་གྱི་ཀླད་པའི་དཀྱིལ་ནས་བླངས་པའི་མུ་ཏིག་རྒྱ་སྲན་ཙམ་ཡོད་པ་མིང་
གཞན་དུག་སྦྲུལ་ཀླད་ཏིག་ཅེས་པ་ཕུལ་བ་དང༌། དེ་སྔོན་རང་གི་ཕ་མས་མུ་
ཏིག་དེའི་འབྱུང་ཁུངས་སྐོར་ཁོ་བོར་གསུང་མྱོང་ཡོད་ལ། མུ་ཏིག་ངོ་མ་དེ་ཡང་
དེ་མིན་འཚོ་བྱེད་རྡོ་རྗེ་རྒྱལ་མཚན་ནས་སྨན་རྩིས་བསྟན་པའི་སྲི་ཞུར་
དམིགས་པའི་མཛད་རྗེས་གཟེངས་སུ་ཐོན་པ་ནི། དེ་མོ་རྒྱལ་ཐོག་སྐབས་བོད་
ཀྱི་གསོ་རིག་རྒྱུད་བཞི་དང༌། འགྲེལ་ པ་བོ་སྔོན་གཉིས་ཤིང་པར་གསར་་་་་
བཞེངས་གནང་སྐབས་སྐྱབས་རྗེ་དྷརྨ་སེང་གེ་དང་ལྷན་དུ་ཞུས་དག་གི་ཐུགས་
འགན་བཞེས་པ་དང་། དེ་བཞིན་དངོས་སློབ་སྨན་རྩིས་མཁན་པོ་མཁྱེན་རབ་
ནོར་བུ་ནས་རབ་བྱུང་བཅོ་ལྔ་པའི་ས་རྟ་ལོར་རིགས་ལྡན་སྙིང་ཐིག་དེ་རབ་རྒྱལ་
མེ་ཡོས་ལ་རྩིས་འགོ་སྤོས་ནས་ཤིང་པར་གསར་བཞེངས་སྐབས་སུ་རྡོ་རྗེ་རྒྱལ་
མཚན་ངོ་མས་ཞིབ་འཇུག་དང་འབྲེལ་མཇུག་བྱང་བཀའ་རྩོམ་བྱིན་རླབས་ཅན་
དེ་བསྩལ། གཞན་ཡང་བོ་རོའི་རྣམ་ཐར་འདྲ་འབག་ཆེན་མོ་དང་ཀུན་མཁྱེན་
འཇིགས་ མེད་ གླིང་ པའི་ གསུང་ འབུམ་ པར་ དུ་ བརྐོ་ བའི་ སྦྱིན་ བདག་ དང་།
ཞུས་དག་མཛད་པ་སོགས་རྣམ་དཀར་མཛད་འཕྲིན་བཟང་པོས་དུས་འདའ་
ཞིང་བཞུགས། དྷརྨ་སེང་གེ་དགོངས་པ་གཞན་དོན་དུ་ཕེབས་རྗེས་རྩ་བའི་བླ་
425



མའི་དགོངས་རྫོགས་ཀྱི་ཆེད་དུ་ལྕགས་རི་རིག་བྱེད་ངོ་མཚར་འགྲོ་ཕན་གླིང་གི་
འདུས་ཚོགས་སུ་བསྙེན་བཀུར་མང་འགྱེད་དང༌། མཆོད་སྤྲིན་རྒྱ་ཆེའི་ཐོག་
རིགས་འདུས་སྨན་པའི་རྒྱལ་པོ་རྗེ་བཙུན་གཡུ་ཐོག་པ་ཆེན་པོ་དང་། རྟ་མགྲིན་
འཇིམ་སྐུ་གསར་བཞེངས་གནང་སྟེ་ལྕགས་རིའི་འདུ་ཁང་བྱང་ངོས་སུ་ལེགས་
པར་བཞུགས་སུ་གསོལ། །
ལོ་ལྟར་བོད་ཟླ་2པའི་ཚེས་30ཉིན་དྷརྨ་སེང་གེའི་དགོངས་རྫོགས་ཀྱི་རྗེས་
དྲན་ཆེད་དུ་འཚོ་བྱེད་རྡོ་རྗེ་རྒྱལ་མཚན་འཚོ་བཞུགས་སྐབས་ནས་བཟུང་རྗེས་སུ་
རང་གི་ཕ་མ་གཉིས་ཀྱིས་ཀྱང་འདས་མཆོད་བར་མ་ཆད་པ་གནང་གི་འདུག
འཚོ་བྱེད་རྡོ་རྗེ་རྒྱལ་མཚན་མཆོག་ལ་སྨན་རྩིས་ཀྱི་སློབ་བརྒྱུད་མང་པོ་བྱུང་བའི་
ནང་ནས་གཙོ་བོར་གྱུར་པ་ནི། སྨན་རྩིས་མཁན་པོ་མཁས་དབང་མཁྱེན་རབ་
ནོར་བུ་མཆོག་དང་། གུས་ཀྱི་ཕ་དཀོན་མཆོག་འོད་ཟེར་གཉིས་ཡིན། དེའི་
ནང་ནས་མཁྱེན་རབ་ནོར་བུ་མཆོག་སྨན་རྩིས་ཁང་གི་འགོ་འཛིན་གནང་སྐབས་
སྣོད་ལྡན་ཐུགས་སྲས་དམ་པར་གཟིགས་ནས་སྐྱབས་རྗེ་དྷརྨ་སེང་གེའི་མན་ངག་
ཡོངས་སུ་རྫོགས་པ་དང་། རྩིས་དཀར་ནག་གི་གནད་འགག་མ་ལུས་པ་བུམ་པ་
གང་བྱོའི་ཚུལ་དུ་བསྩལ་ནས་སྨན་རྩིས་བསྟན་པའི་གསོས་སུ་སྨིན་པར་མཛད།
དེས་ན་གོང་ཞུས་སྲིན་ཕོ་གླང་གི་མན་ངག་ཆིག་ཐུབ་རིལ་བུའི་ཞལ་ཤེས་དང་།
དེ་བཞིན་རིམས་ནད་ཀུན་གྱི་གཉེན་པོ་འབྲི་ལུགས་སྨན་ནག་འཁྲུལ་འཁོར་ཆེན་
མོའི་ཆིག་བརྒྱུད་གསང་སྨན་ཞལ་ཤེས་དང་བཅས་པ་སོགས་མ་ལུས་པ་མཁས་
དབང་མཁྱེན་རབ་ནོར་བུ་མཆོག་ལ་ལེགས་པར་བསྩལ་ནས། རྗེས་སུ་མཁྱེན་
རབ་ནོར་བུ་མཆོག་ནས་སྨན་སྦྱོར་བདུད་རྩིའི་བུམ་བཟང་ཞེས་པ་ཕྱོགས་སྒྲིག་
གནང་བའི་ནང་གོང་གི་མན་ངག་རྣམས་བསྡུ་ལེན་མཛད་པར་བརྟེན་དེང་གི་
དུས་སུའང་སྨན་རྩིས་ཁང་དུ་ལག་ལེན་མ་ཉམས་གོང་འཕེལ་གྱི་ངང་དུ་གནས་
མུས་ཡིན། །
མདོར་ན་འཚོ་བྱེད་རྡོ་རྗེ་རྒྱལ་ མཚན་མཆོག་སྐུ་ཚེའི་སྟོད་དུ་ལྷ་སར་་་་
426



བཞུགས་ནས་འགྲོ་དོན་བསྐྱངས་པ་དང་། སྐུ་ཚེའི་སྨད་དུ་སྒྲུབ་ལ་རྩེ་གཅིག་ཏུ་
གཞོལ་ནས་བྲག་ཡེར་པར་འཇའ་འོད་ཕུག་པ་ཞེས་པར་མཚམས་ཁང་ཆུང་ངུ་
ཞིག་བརྒྱབ་ནས་བཞུགས་ཤིང་། དེ་ལ་བརྟེན་ནས་རྒྱུན་ལྡན་ཕྱག་བྲིས་དང་
རྩོམ་ཡིག་མང་པོའི་མཇུག་ཏུ་སྒྲུབ་རིའི་རྒྱལ་པོ་ཡེར་པ་སེ་བ་ལུང་ནས་འཚོ་བྱེད་
རྡོ་རྗེ་རྒྱལ་མཚན་གྱིས་ཞེས་པའི་ཕྱག་བྲིས་མཇལ་རྒྱུ་ཡོད་ལ་མཐར་དགུང་ལོ་དྲུག་
ཅུ་རེ་དྲུག་ཙམ་ལ་བྲག་ཡེར་པ་རང་དུ་སྐུ་གཤེགས་སོ། །
427



བཀྲས་ཁང་བྱམས་པ་ཐུབ་དབང་།
བཀྲས་ཁང་སྤྱི་ཁྱབ་མཁན་པོ་་་་་༌་
བྱམས་པ་ཐུབ་དབང་ནི། དུས་རབས་
ཉི་ ཤུ་པའི་ནང་བོད་ཀྱི་གསོ་ རིག་ཡར་་་་
རྒྱས་གོང་འཕེལ་འགྲོ་བར་མཛད་རྗེས་་
ཤིན་ཏུ་ཆེ་བའི་མཁས་དབང་ཞིག་ཡིན།
སྐུའི་ཁྱིམ་གཞིས་ནས་བཤད་ན་ལྷོ་ ཁ་་་
ཆང་ཁྱིམ་ཞེས་པ་དང༌། སྟོད་ལུང་་་་
ནམ་མཁའ་དངོས་གཞི་གཉིས་ཞོལ་བཀྲས་ཁང་ཡབ་མེས་བརྒྱུད་བཅས་ཀྱི་ཕ་
གཞིས་ཡིན་པས་ལ་ལས་བཀྲས་ཁང་སྤྱི་ཁྱབ་མཁན་པོ་ཞུ་བ་དང་། རེས་འགས་
དངོས་གཞི་བ་བྱམས་པ་ཐུབ་དབང་ཞེས་འབོད་སྲོལ་འདུག ཆུང་ནས་ཡིག་
རྩིས་ཡོན་ཏན་ལ་སྦྱངས་བརྩོན་གནང་ཞིང༌། སྐུ་ན་སོན་སྐབས་བཀྲས་ཁང་གི་
མཚན་ཐོག་ནས་ས་གནས་སྲིད་གཞུང་གི་རྩེ་དྲུང་དཀྱུས་མ་དང་། དེ་རྗེས་རྩེ་
མགྲོན་གྱི་གོ་གནས་བཞེས་པར་གྲགས། །
དམ་པ་དེས་བོད་ཀྱི་གསོ་རིག་ལ་སྦྱངས་བརྩོན་གནང་ཚུལ་ནི། ལྷོ་བྲག་
ཏུ་རྫོང་དཔོན་གྱི་ཕྱག་ལས་གནང་དུས་གང་ཉིད་ལ་བསྙུང་གཞི་དྲག་པོ་ཞིག་ཕོག་
པར་ས་གནས་དེ་གའི་སྨན་པ་ཞིག་གིས་བཅོས་ཀ་ཞུས་པས་སེང་དྲག་བྱུང་བ་
དེས་སྨན་དཔྱད་བསླབས་ན་ནད་པར་ཕན་ཐོགས་ཡོད་པ་དངོས་སུ་གཟིགས་
པས་རྐྱེན་བྱས་ཐོག་མར་ལྷོ་བྲག་གི་སྨན་པ་དེའི་དྲུང་ནས་རྩ་རྒྱུད་དང་། རྩ་ཆུ་
428



འཁྲིད་སྦྱོང་གི་སྨན་གཞུང་སློབ་པའི་ཚུལ་མཛད། དེ་རྗེས་ལྷོ་བྲག་ནས་ལྷ་སར་
ཕྱིར་ལོག་ཕེབས་སྐབས་རྒྱུན་གཏན་ཐུགས་འདྲིས་ཆེ་བ་པར་ཁང་རྩེ་དྲུང་རྒྱལ་
མཚན་ཕུན་ཚོགས་ཞེས་པ་ཞོལ་དམག་སྤྱི་ཁང་ཡང་སྟེང་དུ་བཞུགས་པ་དེའི་རྩར་
ཁམས་ཀྱི་བླ་མ་རིག་གནས་སྤྱི་དང་། ཁྱད་པར་གསོ་རིག་ལ་མཆོག་ཏུ་གྱུར་པ་
ཞིག་གདན་དྲངས་ནས་ཁོང་རང་སྨན་གཞུང་གསན་བཞེས་གནང་གི་ཡོད་པའི་
སྐོར་བཀྲས་ཁང་བྱམས་པ་ཐུབ་དབང་ལ་ཞུས་པ་དེའི་མོད་ལ་ཐུགས་ལ་མི་ཕྱེད་
པའི་དད་འདུན་འཁྲུངས་ཏེ་བླ་མ་དེའི་ཞབས་ལ་གཏུགས་ནས་སྨན་དཔྱད་
མཐར་ཕྱིན་ཞིག་སྦྱོང་རྒྱུའི་ཐུགས་འདུན་དྲག་པོ་ཤར་ཏེ་ཐོག་མར་པར་ཁང་རྩེ་
དྲུང་རྒྱལ་མཚན་ཕུན་ཚོགས་ཀྱི་བཞུགས་ཡུལ་ལ་མཉམ་དུ་སྨན་གཞུང་རྩ་རྒྱུད་
ནས་བཟུང་སྟེ་གསན་བཞེས་གནང་། རྗེས་སུ་ཆེད་མངགས་བླ་མ་དེ་བཀྲས་
ཁང་གཟིམས་ཤག་ཏུ་གདན་ཞུ་མཛད་དེ་ཐོས་བསམ་གནང༌རྒྱུའི་ཐུགས་་་་་
དགོངས་ཡོད་ཀྱང༌། བཀྲས་ཁང་གཟིམས་ཤག་རྒྱ་ཆེ་བ་དང་འདུ་འཛི་ཆེ་བས་
པར་ཁང་གི་ བཞུགས་ཡུལ་ དང་ བསྡུར་ན་དབེན་པོ་མེད་པའི་ གནས་ལུགས་་་
གསུངས་ཏེ་བཞུགས་འདོད་ཆེར་མ་མཛད། འོན་ཀྱང་ཐབས་ཤེས་ཡོད་རྒུས་
སྨན་དཔྱད་སློབ་གཉེར་གནང་རྒྱུ་མཐར་སྐྱེལ་མཛད་པས་རིམ་བཞིན་གསོ་རིག་
གཞུང་དང༌། ལག་ལེན་གཉིས་ཀར་བྱང་ཆུབ་པ་བྱུང་བར་བརྟེན་རབ་བྱུང་
བཅོ་ལྔ་པའི་མེ་བྱ(སྤྱི་ལོ་1897)ལོ་ཟླ་5ཚེས་5ཉིན་རྒྱལ་བ་སྐུ་ཕྲེང་བཅུ་གསུམ་
པ་ཆེན་པོས་དམིགས་བསལ་བདག་རྐྱེན་དང་བཅས་པའི་སྒོ་ནས་མཁས་དབང་
བྱམས་པ་ཐུབ་དབང་ལ་མཁན་ཆུང་གི་གོ་གནས་ཐོག་སྐུ་བཅར་བླ་སྨན་བགྲེས་
པར་བསྐོ་བཞག་དང༌། དེ་བཞིན་སྟོད་ཤེལ་དཀར་ཆོས་སྡེ་ནས་ཡིན་པའི་འཚོ་
བྱེད་མཁས་དབང་བྱ་སྦུག་པ་དམ་ཆོས་དཔལ་ལྡན་ལ་དུས་གཅིག་ཏུ་བླ་སྨན་
གཞོན་པ་དང༌། ལས་ཚན་པའི་གོ་གནས་བསྩལ་ཏེ་སླད་ཕྱིན་བོད་ཀྱི་གསོ་རིག་
མི་ཉམས་གོང་འཕེལ་ཡོང་ཕྱིར་བླ་སྨན་བགྲེས་གཞོན་རྣམ་གཉིས་ལ་ལྕགས་རི་
རིག་བྱེད་འགྲོ་ཕན་གླིང་ནས་བློ་གསལ་དོན་གཉེར་ཅན་ཆེད་མངགས་བདམ་
429



གསེས་ཀྱིས་གསོ་སྐྱོང་བྱེད་དགོས་པའི་བཀའ་དགོངས་ལྟར། ཐེངས་དང་པོར་
བཀྲས་ཁང་བྱམས་པ་ཐུབ་དབང་མཆོག་ལ་སློབ་མ་དབུས་སྟོད་བྲག་དབར་་་་
དགོན་གྱི་སྨན་གྲྭ་དགེ་འདུན་སྙན་གྲགས་དང༌། ལྷོ་ཁ་དར་རྒྱས་གླིང་གི་སྨན་
གྲྭ་ལྷུན་གྲུབ་གྲགས་པ། འཕན་པོ་དགའ་ལྡན་ཆོས་འཁོར་གྱི་སྨན་གྲྭ་ངག་་
དབང་ཆོས་འབྱོར་གསུམ་དང༌། ཐེངས་གཉིས་པར་རྩེད་ཐང་ལྔ་མཆོད་ཀྱི་
སྨན་གྲྭ་མཁྱེན་རབ་ནོར་བུ། བསྟན་པ་ཡར་འཕེལ། དབུས་སྟོད་བྲག་དབར་
དགོན་གྱི་སྨན་གྲྭ་ཚུལ་ཁྲིམས་སྙན་གྲགས་བཅས་བྱུང་བ་ལས། ཐེངས་དང་
པོའི་སྨན་སློབ་གསུམ་ནས་དར་རྒྱས་གླིང་གི་ལྷུན་གྲུབ་གྲགས་པ་ཟེར་བ་ཤེས་ཡོན་
དྲག་ཤོས་ཡིན་པས་མདོ་སྨད་སྤྱི་ཁྱབ་དང་པོ་བཀའ་བློན་བླ་མ་བྱམས་པ་བསྟན་
དར་གྱི་བླ་སྨན་དུ་གཏོང་གནང་མཛད་ཅིང་། དེ་མིན་དགེ་འདུན་སྙན་གྲགས་
དང༌། ངག་དབང་ཆོས་འབྱོར་ གཉིས་ སྐྱ་བབས་ཏེ་ལྕགས་རིར་མ་བཞུགས་
པར་སྒེར་གྱི་སྨན་པ་གནང་འདུག དེའི་སྐོར་བཀྲས་ཁང་བྱམས་པ་ཐུབ་་་
དབང་མཆོག་གིས་བླ་སྨན་བྱ་སྦུག་པར་ཁྱེད་ཀྱི་དགེ་ཕྲུག་རྣམས་བཙུན་པ་དང་
དུལ་བ་ཡག་པོ་འདུག ངའི་དགེ་ཕྲུག་ནི་རིག་པ་བཀྲ་ཞིང་ཤེས་ཡོན་བསླབ་
ཤེས་ཐུབ་ཀྱང་ཚང་མ་ར་གཞུག་སྦྱངས་ཚར་འདུག་ཅེས་ཐུགས་འགྱོད་ངང་ནས་
གསུངས་པར་གྲགས། གོང་གསལ་སྨན་སློབ་དགེ་འདུན་སྙན་གྲགས་གུང་ཐང་
ལ་བཞུགས་ནས་གུང་ཐང་ཨེམ་རྗེ་ཞེས་སྐད་གྲགས་བྱུང་ཞིང་། ངག་དབང་
ཆོས་འབྱོར་ཀུན་གླིང་ལྡེ་འཆང་བྱས་ཏེ་མཁར་རྩེ་རྫོང་ལ་ཡུན་རིང་བཞུགས། །
ཐེངས་གཉིས་པའི་སྨན་སློབ་གྲས་ནས་བསྟན་པ་ཡར་འཕེལ་སྐུ་ཚེ་མ་ཟིན་
ཅིང་། མཁྱེན་རབ་ནོར་བུ་དང་ཚུལ་ཁྲིམས་སྙན་གྲགས་གཉིས་མཚན་སྙན་
ཐོན་པ་བྱུང་། ལྷག་པར་མཁྱེན་རབ་ནོར་བུ་མཆོག་ཐུགས་སྲས་དམ་པར་གྱུར་
ཏེ་སྨན་རྩིས་ཁང་གསར་འཛུགས་སྐབས་སློབ་དཔོན་དུ་བསྐོ་བཞག་གནང་སྟེ།
སྐུ་ཚེ་མཐའ་འཁྱོལ་ གྱིས་ སྨན་དཔྱད་ཀྱིས་ མཚོན་ རིག་གནས་མཐའ་དག་ལ་་་
མཁྱེན་པ་རྒྱས་པས་སྨན་རྩིས་མཁན་པོ་ཞེས་པའི་སྙན་གྲགས་དང་འགྲོ་དོན་་
430



འཕྲིན་ལས་བསམ་གྱིས་མི་ཁྱབ་པ་བྱུང༌། ཚུལ་ཁྲིམས་སྙན་གྲགས་ཞེས་པའང་
ལྕགས་རི་རིག་བྱེད་ངོ་མཚར་འགྲོ་ཕན་གླིང་གི་དགེ་རྒན་ལས་རོགས་ཀྱི་ཕྱག་ལས་
དང་། སྐུ་ཡོན་ཆེ་བས་སྨན་གཞུང་འཁྲིད་སྦྱོང་གིས་བརྒྱུད་འཛིན་གསོ་སྐྱོང་མི་
ཉུང་བ་མཛད་འདུག དེ་མིན་ད་དུང་བཀྲས་ཁང་སྤྱི་ཁྱབ་མཁན་པོའི་ཞབས་
འབྲིང་གྲས་ནས་སྨན་སློབ་སེ་རའི་གྲྭ་པ་ལྷ་ཀླུ་སྐོར་པ་ཞེས་པ་དང་། ཨེམ་རྗེ་
ཆུང་ ཆུང་ མིང་ དངོས་ ཐུབ་ བསྟན་ ཚེ་ དཔལ་ ཟེར་ བ་ རིག་ འཛིན་ ལྷུན་ གྲུབ
(རྗེས་སུ་ཉག་རོང་ཤར་རྒན་ལགས་ཞུ་བ) བཅས་ཡོད་ཅིང་། དེའི་ནང་ནས་
ལྕགས་རིའི་དགེ་རྒན་ཚུལ་ཁྲིམས་རྒྱལ་མཚན་ལགས་རྒྱལ་བ་སྐུ་ཕྲེང་བཅུ་གསུམ་
པར་ཕྱག་རྩ་ཞུ་རྒྱུ་དང་། ལྷ་ཀླུ་སྐོར་པ་ནས་གསོལ་སྨན་བཞེས་ན་ལེགས་པའི་
སྐོར་བཀྲས་ཁང་སྤྱི་ཁྱབ་མཁན་པོས་སྙན་གསེང་གནང་བ་ལྟར་སྐབས་རེ་ཚུལ་
ཁྲིམས་རྒྱལ་མཚན་གྱིས་ཕྱག་རྩ་ཞུས་རྗེས་ལྷ་ཀླུ་སྐོར་ལགས་ནས་གསོལ་སྨན་་
འབུལ་གྱི་ཡོད་པའི་ཤོད་སྲོལ་འདུག །
ཤིང་འབྲུག (སྤྱི་ལོ་1904) ལོ་རྒྱལ་བ་སྐུ་ཕྲེང་བཅུ་གསུམ་པ་པེ་ཅིན་དུ་
ཆིབས་བསྒྱུར་སྐབས་བྱམས་པ་ཐུབ་དབང་མཆོག་སྐུ་བཅར་བླ་སྨན་མཛད་དེ་
ལྷན་དུ་ཕེབས་མྱོང་ཞིང་། དུས་དེར་སྨན་དཔྱད་ཀྱི་མཛད་འཕྲིན་རྒྱ་ཆེར་བྱུང་
ནས་སྙན་གྲགས་ཧ་ཅང་ཆེ་བ་བྱུང༌། དེ་རྗེས་ས་བྱི (སྤྱི་ལོ་1912) ལོར་རྒྱལ་བ་
སྐུ་ཕྲེང་བཅུ་གསུམ་པ་རྒྱ་གར་དུ་ཆིབས་བསྒྱུར་སྐབས་སླར་ཡང་སྐུ་བཅར་བླ་སྨན་
གྱི་ཐུགས་འགན་བཞེས་ཏེ་འཕགས་ཡུལ་དུ་ཕེབས། རབ་བྱུང་བཅུ་དྲུག་པའི་
ཆུ་གླང(སྤྱི་ལོ་1913)ལོའམ་ཡང་ན་ཤིང་སྟག (སྤྱི་ལོ་1914)ལོ་གང་རུང་ལ་
རྒྱལ་དབང་མཆོག་ནས་གཟིགས་སྐྱོང་ཅི་ཆེའི་སྒོ་ནས་སྐུ་བཅར་བླ་སྨན་སྤྱི་ཁྱབ་
མཁན་པོའི་དབུ་གནས་བཀའ་དྲིན་དུ་བསྩལ། །
མེ་འབྲུག (སྤྱི་ལོ་1916)ལོར་ལྷ་ས་སྨན་རྩིས་ ཁང་གསར་འཛུགས་ཀྱི་
དགོངས་བཞེས་གནང་སྐབས་ཤོད་སྐོར་རྩིས་ཁང་ནས་དབྱིན་ཡིག་སློབ་གྲྭ་གཞི་
ཁྱོན་ཆེ་བ་ཞིག་བསྟན་གླིང་གཏོར་རྒྱག་གླིང་ཁར་འཛུགས་རྒྱུར་སྙན་ཞུ་ཕུལ་བར་
431
inici



རྒྱལ་བ་སྐུ་ཕྲེང་བཅུ་གསུམ་པས་ཆོག་མཆན་མ་གནང་སྟབས་དེ་འཕྲལ་སྨན་རྩིས་
སློབ་གྲྭ་གཞི་ཁྱོན་ཆུང་ཙམ་ཞིག་འཛུགས་རྒྱུའི་སྙན་ཞུ་གནང་བར་ཆོག་མཆན་
ཕེབས་པར་མ་ཟད། དངོས་སློབ་ལྕགས་རི་རིག་བྱེད་གླིང་གི་འཚོ་བྱེད་འབྲས་
སྤུངས་སྨན་སྦྱིན་པ་མཁྱེན་རབ་ནོར་བུ་སློབ་གྲྭའི་འགོ་འཛིན་དང་རྩེ་དྲུང་ལས་
ཚན་པའི་གོ་གནས་ཡོང་བའི་སྙན་ཞུ་ལའང་ཕྱག་རྟགས་ཕེབས་ཏེ་སྨན་རྩིས་ཁང་
བདེ་བླག་ངང་འཛུགས་ཐུབ་པ་བྱུང་འདུག །
དངོས་གཞི་སྨན་རྩིས་སློབ་གྲྭ་བཙུགས་རྗེས་བརྒྱུད་འཛིན་གསོ་སྐྱོང་དང་།
དེ་མིན་ལས་དོན་ཆེ་ཕྲ་ཀུན་ལ་བཀྲས་ཁང་སྤྱི་ཁྱབ་མཁན་པོ་བྱམས་ པ་ཐུབ་་
དབང་སྐུ་ངོ་མས་ཐུགས་འཁུར་ཆེ་བཞེས་ཁར། སྨན་རྩིས་ཁང་ནས་སྨན་པ་
ཐོན་དུས་རྩ་རྒྱུད་སྡོང་འགྲེམས་སོགས་ཀྱི་རྒྱུགས་བཀྲས་ཁང་གཟིམས་ཤག་ཏུ་
འབུལ་དགོས་ལ་ལོ་རེའི་ལོ་ཐོའི་གཟིགས་ཕུད་ཀྱང་རྩིས་པའི་དགེ་རྒན་ངོ་མ་ཕྱིན་
ཏེ་སྤྱན་བསྟར་ཞུ་རྒྱུ་སོགས་ཀྱི་ལམ་སྲོལ་ཆགས། ལྷག་ཏུ་སྨན་རྩིས་ཁང་་་་་་
བཙུགས་རྗེས་བྱིས་པའི་ཉེར་སྤྱོད་འགྲོ་ཕན་སྙིང་ནོར་ཞེས་ པ་བརྩམས་ པར་་་
མཛད་དེ་སྨན་ཁག་བརྒྱུད་རྫོང་གཞིས་དགུ་ཅུ་གོ་དྲུག་ཙམ་ལ་ཁྱབ་སྤེལ་དང༌།
ད་དུང་རྫོང་ཁོངས་དོ་དམ་བྱེད་མཁན་སོ་ སོའི་སྨན་རྣམས་བླངས་ཏེ་མིང་ཐོ་
དགོས་པའི་བཀའ་ཁྱབ་གནང་། ཐ་ན་ཕ་མ་རྣམས་ནས་ཀྱང་རང་རང་གི་
རིགས་མྱུག་གི་བདེ་རྩ་གལ་ཆེར་བསམ་ཤེས་རྒྱུན་འཁྱོངས་ཐོག་ལོག་པའི་ཐེ་ཚོམ་
ཡིད་གཉིས་སྤོང་དགོས་པ་སོགས་ཀྱི་དྲིལ་བསྒྲགས་སློབ་གསོ་ཤུགས་ཆེན་གནང་
བར་མ་ཟད། རང་རེ་སྨན་པ་ཚོ་ལའང་སྐྱོན་བརྗོད་ལྟ་བུར། བར་སྐབས་
གསོ་རིག་བསྟན་རྒྱུན་ཉམས་ཆག་ཁར་སྔོན་གྱི་མཐོང་བརྒྱུད་སོགས་རིམ་བཞིན་
ཉམས་རྐྱེན་བྱིས་པ་གསོ་ཚུལ་ཇི་བཞིན་མི་ཤེས་སྐྱོན་གྱིས་མི་རིགས་ཕལ་ཆེར་བློ་
རྩལ་དང༌། འབད་བརྩོན། གཟུགས་བྱད་རྣམས་ཞན་ཅིང་། ཚེ་ཐུང་ནད་
མང་། རང་བཞིན་ངན་པས་ཕ་མའི་ངག་ལའང་མི་ཉན་པ་སོགས་ཉེས་སྐྱོན་ཇི་
སྙེད་ཅིག་མི་འདོད་ཐོག་ཏུ་འབབ་པའི་ཚུལ་འདི་མཐོང་ནས་ཡིད་ཀྱིས་མ་བཟོད་
432
༡2] X4



པར་དཔལ་ལྡན་གསོ་རིག་རྒྱུད་ཀྱི་རྒྱལ་པོའི་དགོངས་དོན་ལས། བྱིས་པར་
གཅེས་པའི་གསོ་ཐབས་ཉེར་སྤྱོད་ཇི་ལྟར་བྱེད་ཚུལ་གྱི་རིམ་པ་ཚང་མས་གོ་བདེར་
དགོད་པར་ཞེས་ས་བཅད་བཅུ་དགུའི་སྒོ་ནས་གསུངས་པ་དང་། དེའི་མཇུག་
བྱང་རྒྱལ་བ་སྐུ་ཕྲེང་བཅུ་གསུམ་པ་ཆེན་པོས་བསྩལ་བའི་ནང་གསོ་བ་རིག་པའི་
མན་ངག་མཐའ་དག་ལ་ཚེ་རབས་མང་པོའི་བག་ཆགས་སད་ཅིང༌། རིང་ནས་
སྦྱངས་སྟོབས་ཀྱི་འབྲས་བུ་དུས་སུ་སྨིན་པ་བླ་སྨན་ཆེ་བ། ཆིང་སུ་ཅིག་ཐུ་སྤྱི་
ཁྱབ་མཁན་པོ་དངོས་གཞི་བྱམས་པ་ཐུབ་དབང་ནས་གཞན་ཕན་ལྷག་བསམ་
བཟང་པོས་ངག་རྩོམ་བྱིས་པ་ཉེར་སྤྱོད་འགྲོ་ཕན་སྙིང་ནོར་འདིའི་ཞེས་པ་དང་།
མཇུག་བྱང་ཚིགས་བཅད་དུ་ཡང་། གཞན་དོན་སྐྱོང་ལ་མི་སྐྱོའི་གཡུ་རལ་་
མཛེས། །དམ་བཅའི་སྙིང་སྟོབས་མཆེ་སྡེར་རྣམ་པར་འགྱིངས། ། རྩ་བཤད་ཕྱི་
མ་མན་ ངག་རྒྱུད་བཞིའི་གར། །ཟབ་དོན་བསིལ་རིའི་ལྷུན་པོར་འཕྱོ་ཞིང་་་་
རྩེན། །གཞན་ཕན་ལྷག་བསམ་བཟང་པོས་ཀུན་བསླངས་ཏེ། ། ཁོལ་ཕྱུང་བྱིས་
པ་ཉེར་སྤྱོད་མདོ་ཙམ་ཞིག ། སྤེལ་འདིར་མཆོག་དམན་ཀུན་གྱིས་རྗེས་འཇུག་
མཐུས། ། ཕན་ཡོན་ལག་རྩེར་སོན་པའི་དཔལ་ཐོབ་ཤོག །ཅེས་བསྔགས་
བརྗོད་ཅི་ཆེའི་ཐོག་ཐུགས་སྨོན་བཟང་པོས་རབ་ཏུ་བརྒྱན་པའི་པར་བྱང་སྨོན་
ཚིག་ བཀའ་དྲིན་བསྐྱངས་པ་ལྟར་སྨན་རྩིས་ ཁང་ནས་དེ་དོན་ཕྱག་བཞེས་རྩེ་་
གཅིག་ཏུ་གནང་བས་རྒྱ་ཁྱབ་བྱིས་པ་མང་པོར་ཕན་པ་ཤིན་ཏུ་རྒྱ་ཆེན་པོ་བྱུང་། །
ས་ལུག(སྤྱི་ལོ་1919)ལོར་ལྕགས་རི་རིག་བྱེད་གླིང་གི་སྨན་པ་རྣམས་
དང་། སྨན་རྩིས་སློབ་གྲྭའི་སྨན་སློབ་མཉམ་དུ་བདུད་རྩི་སྨན་གྱི་ངོས་འཛིན་གྱི་
ནང་གསེས་ཁྲོག་སྨན་རྣམ་གྲངས་ཀྱི་སྨན་ངོ་གཟབ་རྒྱས་བཤར། ཐོན་སྐོར་
གྲལ་སྒྲིག་གི་ཉིན་བཀྲས་ཁང་སྤྱི་ཁྱབ་མཁན་པོ་སྐུ་ངོ་མ་གཏོར་རྒྱུག་གླིང་ཁར་
ཕེབས་ཏེ་གཟིགས་ཞིབ་དང༌། ཚོགས་ཡོངས་ལ་གསེར་ཊམ་གཅིག་གི་གསོལ་
རས་ཐོག་འཇམ་དཔལ་མཚན་བརྗོད་ཀྱི་ལྗགས་ལུང་བསྩལ་བ་སོགས་དམ་པ་
གང་དེས་ལྕགས་རི་གྲྭ་ཚང་དང༌། སྨན་རྩིས་ཁང་གཉིས་ཀར་བཀའ་དྲིན་ཆེ་བ་
433



དང་། འགྲོ་ཕན་ཉེར་འཚོའི་ངང་དུ་འཚོ་ཞིང་བཞུགས། །
ལྕགས་བྱ ( སྤྱི་ལོ་1921)ལོར་ནོར་བུ་གླིང་ཁར་བཀྲས་ཁང་སྤྱི་ཁྱབ་མཁན་
པོ་སྐུ་ངོ་མས་གཙོ་སྐྱོང་གིས་བཙོ་ཐལ་བཟོ་གནང་མཛད་ཅིང་། དེ་དུས་དངོས་
སློབ་བླ་སྨན་མཁྱེན་རབ་ནོར་བུ་དང་། ལྕགས་རི་ནས་ཚུལ་ཁྲིམས་རྒྱལ་མཚན་
དང་། རྣམ་རྒྱལ། ཚོགས་གཉིས་ལགས། དེ་མིན་ཞབས་གྲས་དང་སྨན་
སློབ་གཅིག་ལྕོགས་ལྷ་ཀླུ་སྐོར་པ་དང་། རིག་འཛིན་ལྷུན་གྲུབ(ཉག་རོང་ཤར་
རྒན་ལགས)སོགས་ལ་མཐོང་བརྒྱུད་ལག་ལེན་མཐའ་དག་སྦ་གསང་མེད་པ་
སློབ་པར་མཛད། དེ་དུས་ཉིན་གཅིག་གསེར་ཐལ་བཟོ་དུས་རྫ་དམ་ཁ་ཡག་པོ་
བཀག་མ་ཐུབ་པའི་རྐྱེན་གྱིས་འབར་གས་བྱུང་སྟེ་རྫ་དམ་ནམ་མཁར་འཐོར་བ་
དང་། ནོར་ གླིང་ སྡིང༌ ཆའི་ དཀྱིལ་ ལ་ བབས་ པའི་ གནས་ ཚུལ་ བྱུང༌ རུང༌།
རྒྱལ་བ་སྐུ་ཕྲེང་བཅུ་གསུམ་པས་བཀའ་རྩེད་གནང་སྟེ་ཡང་བསྐྱར་ཚོད་ལྟ་བྱེད་
དགོས་པ་དང་། གསེར་སོགས་རྩེ་ཕྱག་ལས་ཁུངས་ནས་སྤྲོད་རྒྱུའི་བཀའ་ཁྱབ་
བྱས་ཆོག་ཅེས་དབུགས་དབྱུང་མཛད་པའི་སྐོར་ཉག་རོང་ཤར་རྒན་རིག་འཛིན་
ལྷུན་གྲུབ་ལགས་ནས་ཁོ་བོར་གསུངས་བྱུང༌། མདོར་ན་བཀྲས་ཁང་སྤྱི་ཁྱབ་
མཁན་པོ་བྱམས་པ་ཐུབ་དབང་མཆོག་གིས་སྨན་རྩིས་རིག་གནས་ཡར་རྒྱས་འགྲོ་
རྒྱུར་ཐུགས་བཞེད་བླ་ན་མེད་པའི་ཁར། ལྕགས་རི་གྲྭ་ཚང་ལའང་སྨན་བླ་
ལོངས་སྐུ་ཐོག་བརྩེགས་གཅིག་གི་སྐུ་བརྙན་གསར་བཞེངས་དང་། སྨན་བླའི་
ཐེབས་རྩ་འཇོག་པ་སོགས་སྲི་ཞུ་བཀུར་སྟི་རྒྱ་ཆེན་པོ་མཛད་པས་མཚོན་སྐུ་ཚེ་
དོན་ལྡན་གྱི་ངང་ནས་མཐར་ཆུ་ཁྱི་(སྤྱི་ལོ་1922)ལོའི་ལོ་མཇུག་ཏུ་སྐུ་བཅར་བླ་
སྨན་སྤྱི་ཁྱབ་མཁན་པོའི་མཚན་གནས་བཞེས་མུས་སུ་ནོར་བུ་གླིང་ཁར་སྐུ་་་་
གཤེགས་སོ། །
434



མཁས་དབང་མཁྱེན་རབ་ནོར་བུ།
སྨན་རྩིས་བསྟན་པའི་གཙུག་རྒྱན་མཁས་དབང་མཁྱེན་རབ་ནོར་བུ་(སྐུ་
པར་དེབ་མདུན་དུ་གསོལ་ཡོད་)ཞེས་པའི་རིགས་རུས་ཆོ་འབྲང་ནི། ཡབ་ལྷོ་
ཁ་རྩེད་ཐང་གི་རྩིས་རིག་སྨྲ་བ་ཀྲང་མགོ་ལེབ་བམ་རྩིས་པ་རྔ་བོ་ཆེར་གྲགས་པ་
དང་། ཡུམ་བུད་མེད་ཀྱི་ཡོན་ཏན་ ཐམས་ ཅད་ དང་ལྡན་པ་དབྱངས་ཅན་་
མཚན་ཅན་གྱི་སྲས་སུ་རབ་བྱུང་བཅོ་ལྔ་པའི་ཆུ་ལུག(སྤྱི་ལོ་1883) ལོར་ལྷོ་ཁ་
རྩེད་ཐང་བྱ་ས་ལྷ་ཁང་གི་ཉེ་འདབས་ཁུལ་དུ་སྐུ་འཁྲུངས། །
བཙས་རྗེས་ཡབ་ཀྱིས་སྐྱེས་སྐར་བརྟག་པའི་རྩིས་འབྲས་ལ་སྐྱེ་རྟགས་སྐར་
མ་སྤྱི་བོར་སོང་བས་མཚན་མ་བཟང་པོར་ངོས་འཛིན་གྱིས་བྱིས་པའི་དུས་ནས་
ཕལ་པ་རང་ག་བ་ཞིག་མ་ཡིན་པར་དགོངས་ཏེ་བརྩེ་བ་ཆེན་པོས་བསྐྱེད་བསྲིངས་
མཛད། སྐུ་ན་སོན་སྐབས་ལྷོ་ཁ་རྩེད་ཐང་ལྔ་མཆོད་གྲྭ་ཚང་དུ་ཆོས་ཞུགས་སློབ་
གཉེར་གནང་དུས་གང་གི་མཁྱེན་དཔྱོད་ཕུན་སུམ་ཚོགས་པ་ དང་། བྱམས་
སེམས་སྙིང་རྗེའི་ཐུགས་གཤིས་ལྡན་པ་སོགས་དམ་པའི་རང་རྟགས་འགོག་མེད་
དུ་གསལ་བ་ནི། ཇི་སྐད་དུ། གཞོན་ནུར་ཐོ་ཅོའི་སྤྱོད་པ་རྣམས་སྤངས་ཏེ། །
དམན་ལ་བྱམས་དང་ཡིད་གཞུངས་སྙིང་རྗེས་བརླན། ། དུལ་ལ་བཟོད་དང་་་་
བརྩོན་འགྲུས་སྙིང་སྟོབས་ཅན། །འདི་ཡང་ རྒྱལ་སྲས་རྣམས་ཀྱི་ཁྱད་པར་་་་་
ཆོས། ། ཞེས་གསུངས་པ་ལྟར་དང་། དེ་ནས་རིང་པོར་མ་ཐོགས་པར་སྔོན་
སྦྱངས་ལས་སྨོན་བཟང་པོའི་མཐུ་ལས་མཁྱེན་རབ་ནོར་བུ་མཆོག་ལྕགས་རི་རིག་
བྱེད་འགྲོ་ཕན་གླིང་དུ་གསོ་རིག་གསན་སྦྱོང་གནང་རྒྱུར་གྲྭ་གཞོན་མང་པོའི་
435



དབུས་ནས་བདམ་གསེས་བྱས་པའི་ཁོངས་སུ་ཚུད་དེ་ལྷ་སར་ཕེབས། ཐོག་
མར་ལྕགས་རིའི་སྨན་པ་སེ་ར་སྨན་སྦྱིན་པ་ངག་དབང་ཆོས་ལྡན་ཞེས་པའི་ཞབས་
ལ་གཏུགས་ནས་སྨན་གཞུང་གསན་སྦྱོང་གི་དབུ་ཚུགས། ། །
དེ་ཡང་ལུགས་ཀྱི་བསྟན་བཅོས་ཤེས་རབ་སྡོང་བུ་ལས། བདེ་བ་འདོད་
ན་རིག་པ་དོར། ། རིག་པ་འདོད་ན་བདེ་བ་དོར། ། བདེ་ལྡན་རིག་ པ་ ག་ལ་་
འགྲུབ། །རིག་པ་དོན་གཉེར་ག་ལ་བདེ། །ཞེས་པ་ལྟར་དམ་པ་དེས་རིག་པ་དོན་
གཉེར་ཆེད་དུ་ཉིན་མཚན་བལྟོས་མེད་ཀྱིས་བརྩོན་འགྲུས་དྲག་པོ་གནང་ཞིང༌།
ན་བཟའ་གསོལ་ཆས་སོགས་ལ་དང་དོད་མི་མཛད་པར་གྲྭ་རྐྱང་བྱ་བཏང་བའི་
བརྟུལ་ཞུགས་བཟུང་དུས་ན་བཟའ་སྐུ་གཟན་ཧྲིལ་པོ་མདུད་པ་མང་པོ་བརྒྱབ་པ་
ཞིག་ལས་བཞེས་རྒྱུ་མེད་པས་ལྕགས་པོ་རི་པ་ཚོས་བརྒྱ་མདུད་པ་ཞེས་མིང་་་
འདོགས་བཏགས་པར་གྲགས། དེ་ལྟར་དཀའ་ཐུབ་ཆེན་པོས་འབད་བརྩོན་
གནང་བར་བརྟེན་སྨན་གཞུང་ཐུགས་འཛིན་དང་། ཚོགས་འདོན་ཆོས་སྤྱོད་
སོགས་དུས་ཚོད་ཐུང་ངུའི་ནང་རྒྱུགས་སྤྲོད་བདེ་བླག་ངང་གནང་ཐུབ་ པ་་་་་
བྱུང་། །
རབ་བྱུང་བཅོ་ལྔ་པའི་མེ་བྱ(སྤྱི་ལོ་1897)ལོར་རྒྱལ་དབང་སྐུ་ཕྲེང་བཅུ་
གསུམ་པ་ཆེན་པོས་བོད་ཀྱི་གསོ་རིག་མི་ཉམས་གོང་འཕེལ་ཡོང་ཕྱིར་བཀྲས་ཁང་
དངོས་གཞི་བ་བྱམས་པ་ཐུབ་དབང་དང་། སྟོད་ཤེལ་དཀར་ཆོས་སྡེའི་བྱ་སྦུག་
དམ་ཆོས་དཔལ་ལྡན་རྣམ་གཉིས་ལ་སྐུའི་བླ་སྨན་བསྐོ་བཞག་དང་འབྲེལ་བརྒྱུད་
འཛིན་དགེ་ཕྲུག་འཁྲིད་དེ་འཆད་ཉན་དར་ སྤེལ་གཏོང་དགོས་པའི་བཀའ་་་་
བསྒྱུར་ཕེབས་པ་ལྟར་ལྕགས་རི་གྲྭ་ཚང་ནས་ཐེངས་གཉིས་པའི་གྲས་སུ་རྩེད་ཐང་
ལྔ་མཆོད་པ་མཁྱེན་རབ་ནོར་བུ་དང༌། བསྟན་པ་ཡར་འཕེལ། དབུས་སྟོད་
བྲག་དབར་དགོན་གྱི་སྨན་པ་ཚུལ་ཁྲིམས་སྙན་གྲགས་གསུམ་འདེམས་སྒྲུག་བྱུང་
བར་བརྟེན་བཀྲས་ཁང་སྤྱི་ཁྱབ་མཁན་པོའི་དྲུང་དུ་དཔལ་ལྡན་རྒྱུད་བཞི་དང་།
གཞུང་འགྲེལ་བ་སྔོན་ལ་སོགས་པ་སྨན་གཞུང་མང་པོའི་འཁྲིད་ལུང་མན་ངག་
436



ལག་ལེན་དང་བཅས་པར་སྦྱང་བརྩོན་དང་། ད་དུང་ལྔ་རིག་དབང་པོ་འཚོ་
བྱེད་རྡོ་རྗེ་རྒྱལ་མཚན། འབྲས་ལྗོངས་བླ་མ་ཨོ་རྒྱན་བསྟན་འཛིན་རྒྱ་མཚོ།
ཁུ་ནུ་བླ་མ་བསྟན་འཛིན་རྒྱལ་མཚན། ཙཱ་རི་ཅི་ཅར་གདུང་འཛིན་སོགས་ལས་
སྨན་ རྩིས་ དང༌། སྒྲ་ སྙན་ ངག་ སུམ་ རྟགས་ སོགས་ གསན་ བཞེས་ གནང་།
བརྡ་སྤྲོད་ཀུན་བཤད་ཀྱི་མཚན་ལ་དབྱངས་ཅན་དགྱེས་པའི་ལང་ཚོ་ཞེས་སུ་་
གསོལ། །
དེ་དུས་སློབ་དཔོན་བཀྲས་ཁང་སྤྱི་ཁྱབ་མཁན་པོ་དང་། འཚོ་བྱེད་རྡོ་རྗེ་
རྒྱལ་མཚན། འབྲས་ལྗོངས་བླ་མ་ཨུ་རྒྱན་བསྟན་འཛིན་རྒྱ་མཚོ་གསུམ་གྱི་དྲུང་
དུ་ཉིན་ལྟར་ཕེབས་ཏེ་བཀའ་འཁྲིད་མ་ཆག་པར་གསན་རྒྱུ་མཐའ་འཁྱོངས་་་
གནང་ཞིང་སློབ་འཁྲིད་ཞུས་པ་རྣམས་ཐུགས་ངེས་བྱུང་ཚེ་ཉིན་གུང་དུ་བག་ལེབ་
ཉོས་ནས་ཞོལ་རྡོ་རིང་འཁྲིས་ལ་ཡུད་ཙམ་བཞུགས་ཏེ་སྐུ་ངལ་ གསོ་བའི་ཚུལ་
མཛད། ལྷག་པར་སློབ་དཔོན་དྲུང་དུ་རྒྱུགས་སྤྲོད་ཡག་པོ་ཞུ་ཐུབ་དུས་ལྷ་སར་
སྤྱི་མདའི་ཟ་ཁང་ཞེས་པར་ཕེབས་ནས་སྤྲོ་གསེང་གི་ཚུལ་མཛད་པར་མ་ཟད།
གསོལ་ཟས་བཞེས་པའི་རིང་ལའང་ཕྱག་དཔེ་གཟིགས་བཞིན་བཞུགས་པ་ལས་
བག་གཡེང་རིགས་གཏན་ནས་མི་མཛད། གལ་ཏེ་སློབ་འཁྲིད་ཞུས་པ་ནས་སྣེ་
གཅིག་ཙམ་ཐུགས་ངེས་མཐར་ཕྱིན་མ་བྱུང་ཚེ་གསོལ་ཟས་གཏན་ནས་མི་བཞེས་
པར་རང་གིས་རང་ལ་ཆད་ལས་སུ་བཀལ་ཏེ་ཉིན་མཚན་དབྱེར་མེད་ཀྱིས་སྐྱོར་
སྦྱངས་ཁོ་ན་མཛད་པ་སོགས་ལས་རིང་པོ་མ་ཐོགས་པར་མཁྱེན་དཔྱོད་ཀྱི་རྩལ་
མྱུར་དུ་རྫོགས་པ་གྱུར་ཏོ། །
དེ་རྗེས་དགུང་ལོ་ཉེར་དགུ་ལྕགས་ཁྱི (སྤྱི་ལོ་1912) ལོར་འབྲས་སྤུངས་
དགོན་གྱི་སྨན་སྦྱིན་པའི་ཐུགས་འགན་བཞེས་ཏེ་འཕྲིན་ལས་ཤིན་ཏུ་རྒྱས་ཤིང༌།
སྨན་དཔེ་རྩོམ་སྒྲིག་གི་ཕྱག་ལས་དང་། སྨན་གཞུང་ཞིབ་འཇུག་གནང་བའི་
འགོ་ཚུགས། དཔེར་ན། གསོ་བ་རིག་པ་ནས་བཤད་པའི་ལུས་ཐིག་ཟླ་བ་
ནོར་བུའི་མེ་ལོང་གི་མཇུག་དོན་ནང་དུ། དེ་སྔོན་རབ་ཚེས་ལྕགས་ཁྱི་ལོར་རང་
437



ཉིད་བགྲང་བྱ་ཉེར་དགུ་པར་དཔལ་ལྡན་འབྲས་སྤུངས་སྨན་སྦྱིན་ལས་ཐོག་མིང་
འཛིན་སྐབས་རྩེད་ཐང་ཁང་ཚན་ལྷོ་རྒྱུད་ནང་གི་སྨན་གྲོང་གཉིས་པར་རྒྱུད་་
འགྲེལ་བ་སྔོན་སོགས་དང་། བྲིས་ཆ་སོགས་སྒོ་དུ་མར་ཟླ་གཉིས་ཙམ་ཞིབ་
བརྟག་ནན་ཏན་གྱིས་ལག་ལེན་དུ་ཐེབས་པར་བྱས་ཏེ་འགའ་ཞིག་སར་རྒྱུད་ཚིག་
གསར་ལེན་གྱིས་མཚལ་དང་། མཆན་བུ་རྒྱ་སྐག་གིས་ལེགས་པར་བཏབ་སྟེ་
སློབ་དཔོན་བཀའ་དྲིན་ཟླ་མེད་རྡོ་རྗེ་རྒྱལ་མཚན་ཞལ་སྔ་ནས་ལའང་གཟིགས་
ཞིབ་ཕུལ་བས་དགྱེས་ཚོར་ཆེན་པོས་བཀའ་བསྩལ་རིགས་ཀྱང་མནོས་ཏེ་བཅོས་
བསྒྱུར་གདེང་འཁེལ་བྱས་ཤིང༌། ཞེས་པ་དང་། དེ་བཞིན་དཔལ་ལྡན་རྩ་
བའི་རྒྱུད་ཀྱི་སྡོང་འགྲེམས་གསོ་རིག་རྒྱ་མཚོའི་སྙིང་པོ་དང༌། སྔོ་སྨན་འཁྲུངས་
དཔེ་བསྡུས་པ་ངོ་མཚར་གསེར་གྱི་སྙེ་མ། བྱིས་པ་བཙའ་ཐབས་ཀུན་ཕན་ཟླ་
བའི་མེ་ལོང་སོགས་བརྩམ་པར་མཛད། རབ་བྱུང་བཅོ་ལྔ་པའི་ཆུ་གླང(སྤྱི་ལོ་
1913)ལོ་བཤད་སྒྲ་བློན་ཆེན་སིམས་ལའི་ཆིངས་ཡིག་དོན་དུ་རྒྱ་གར་ལ་ཕེབས་
སྐབས་དེའི་བླ་སྨན་ལ་བྱོན་ཞིང་། དབྱིན་ཇི་དང་། རྒྱ་གར་བ་སོགས་ཕྱི་རྒྱལ་
གྱི་ནད་པ་གསོ་དཀའ་བའི་རིགས་འགའ་ཞིག་ལ་སྨན་བཅོས་ཀྱིས་བདེ་བླག་ཏུ་
གསོ་ བར་ མཛད་ པས་ ངོ༌ མཚར་ གྱི་ བསྔགས་ བརྗོད་ དང༌ སྐུ་ པར་ བསྒྲོན་ པ།
དངོས་སྐྱེས་འབུལ་བ་སོགས་བྱུང༌སྟེ་གསོ་རིག་མཁས་པའི་མཚན་སྙན་བཟང་
པོས་ཁྱབ་སྟེ་བོད་ལྗོངས་སུ་ཕྱིར་ཕེབས་བསྐྱངས། མེ་འབྲུག (སྤྱི་ལོ་1916)
ལོར་རྒྱལ་དབང་སྐུ་ཕྲེང་བཅུ་གསུམ་པས་མངའ་རིས་ཀྱི་བདེ་རྩར་དགོངས་ཏེ་
བདག་རྐྱེན་ཚད་མེད་ངང་སྨན་རྩིས་སློབ་གྲྭ་གསར་འཛུགས་ཐོག་ལྕགས་རི་འགྲོ་
ཕན་ གླིང་དང་། སྨན་རྩིས་ཁང་གཉིས་ཀའི་སྤྱི་འདོམས་གཅིག་ལྕོགས་ཀྱི་་
འགན་བཞེས་མཁྱེན་རབ་ནོར་བུ་མཆོག་ལ་བསྩལ་བ་དེས་སྔོན་དུས་ཡབ་ཀྱིས་
སྐྱེས་སྐར་བརྟག་པའི་འབྲས་བུ་ཇི་ལྟ་བ་བཞིན་བྱུང་ཞེས་རྗེས་འཇུག་སློབ་མ་ཚོས་
གཏམ་གླེང་བྱེད། །
དེ་ནས་བཟུང་མཁས་དབང་མཁྱེན་རབ་ནོར་བུའི་མཁས་པའི་སྙན་གྲགས་
438



དང་མཛད་འཕྲིན་བཟང་པོའི་གཏམ་ གྱིས་ཕྱོགས་དུས་ཀུན་ ཏུ་ཁྱབ་པས་བློ་་་
གསལ་དོན་གཉེར་ཅན་དུ་མས་ཞབས་ལ་གཏུགས། སྔ་ཕྱིར་རྒྱ་ཁྱབ་དགོན་སྡེ་
ཁག་དང་། དམག་སྒར་ཁག སྔགས་འཆང་བརྒྱུད་འཛིན་འགའ། དེ་
མིན་མཚོ་སྔོན་དང་། རྔ་པ་ ཁུལ། དཀར་མཛེས་ཁུལ། ཁམས་ཕྱོགས།
ཐ་ན་འབྲུག་པ་དང་། འབྲས་ལྗོངས། ལ་དྭགས། ཁུ་ནུ་བཅས་པའི་སློབ་
མའང་འདུས་ཏེ་དངོས་སློབ་ཡང་སློབ་བསྡོམས་ཆིག་སྟོང་ཙམ་བྱུང་བ་རྣམས་ལ་
སྨན་རྩིས་གཙོ་གྱུར་གྱིས་རིག་གནས་གཞན་དག་དག་ཡིག་དང༌། སྙན་ངག
སུམ་ རྟགས། སྒྲ་ ལ་ སོགས་ པ་ དང༌། གཞན་ ཡང་ བྱང་ ཆུབ་ ལམ་ སྒྲོན།
བཤེས་པའི་སྤྲིང་ཡིག སློབ་སྤྲིང་། ཐེག་དགུའི་དོན་སྟོན། ལམ་གཙོ་རྣམ་
གསུམ་སོགས་རང་རང་གདུལ་བྱའི་བློ་དང་འཚམས་པར་གང་ལ་གང་འདུལ་གྱི་
མཛད་པ་བཟང་པོས་སློབ་མ་སྐྱོང་བར་བརྟེན་གངས་ཅན་ཡུལ་གྱི་སྨན་རྩིས་
བསྟན་པའི་ཤིང་རྟ་ཆེན་པོར་གྱུར། །
དེ་ལྟར་རང་ཉིད་མཁས་པའི་གོ་འཕང་བརྙེས་ཀྱང་རྒྱ་མཚོ་ཆེན་པོ་ཆུ་ཡིས་
མི་ངོམས་པ་ལྟར་ད་དུང་མཁས་བཙུན་བཟང་གསུམ་དང་ལྡན་པའི་ཚད་ལྡན་
དགེ་བའི་བཤེས་གཉེན་དུ་མའི་ཞབས་ལ་གཏུགས་ཏེ། འགོ་ལོག་བླ་མ་འཇམ་
དཔལ་ རོལ་པའི་བློ་གྲོས་དང༌། མཚན་ཉིད་ སྤྲུལ་ སྐུ་འཇམ་དཔལ་ནོར་བུ།
འབྲས་སྤུངས་ཁང་གསར་རིན་པོ་ཆེ། ཕ་བོང་ཁ་བདེ་ཆེན་སྙིང་པོ། ལྷ་་
བཙུན་རིན་པོ་ཆེ། སྐྱབས་རྗེ་དྷརྨ་སེང་གེ་ཞལ་སློབ་བླ་མ་འཇིགས་མེད་འཕྲིན་
ལས། དགེ་འཕེལ་སྤྲུལ་སྐུ། འཇམ་དབྱངས་མཁྱེན་བརྩེ། རྫོགས་ཆེན་
དཔལ་སྤྲུལ་སོགས་ལས་གསོ་རིག་རྒྱུད་བཞི་དང་། དུས་ཀྱི་འཁོར་ལོ། གཡུ་
ཐོག་ སྙིང་ ཐིག་ སོགས་ ཀྱི་ དབང་ ལུང་ ཁྲིད་ གསུམ་ ལེགས་ པར་ གསན་ ཞིང་།
རོང་ཐ་ཆུ་ཚང་བློ་བཟང་དམ་ཆོས་རྒྱ་མཚོ་ལས་བཻ་དཀར་བུ་དཔེའི་ཚངས་་་་
དབྱངས་རྒྱ་མཚོའི་འཁྲུངས་རྩིས་ཐོག་ནས་ཚེ་རབས་ལས་རྩིས་དང༌། བག་
རྩིས། གཤིན་རྩིས། དབྱངས་འཆར་འགྲེལ་པ། གསལ་སྒྲོན་སྟེང་ནས་
439



ལེའུ་བཅུ་ཀའི་འཁོར་ལོ་བཅས་ཁྲིད་རྒྱུན་གསན། སྡེབ་སྦྱོར་རིན་ཆེན་འབྱུང་
གནས་ངོ་མཚར་རྟོགས་བྱེད་རི་མོ་བཅས་གསན་བཞེས་གནང་ཞིང༌། ད་དུང་
སོག་པོ་དགེ་བཤེས་དགའ་ལྡན་གནས་བརྟན་ཞེས་པ་སྒྲ་ལ་ཤིན་ཏུ་མཁས་པ་ཞིག་
གི་ས་ནས་སྒྲ་འགྲེལ་གསལ་ལྡན་གྱི་སྟེང་ནས་བརྡ་སྤྲོད་དབྱངས་ཅན་སྒྲ་མདོའི་རི་
མོ་ཆ་ཚང་གསན་ཞིང་ངོམས་མེད་ཐོས་པའི་སྒྲོ་འདོགས་བཅད་པ་ནི། རྒྱལ་བུ་
སྤྲིན་གྱི་གཞོན་པའི་རྟོགས་བརྗོད་ལས། དེ་ཡི་སྙན་དབང་རིན་ཆེན་སྣོད་་་་
ཡངས་སུ། །སྣ་ཚོགས་རིག་ཚུལ་འདོད་རྒུ་འབྱུང་བའི་གནས། །རྣམ་མང་ཐོས་
པ་རྒྱ་མཚོའི་རྒྱུན་དག་ནི། ། ཉིན་བཞིན་བབས་ཀྱང་མངོན་པར་འགེངས་མ་
གྱུར། །ཞེས་གསུངས་པ་ལྟར་རོ། །
རབ་བྱུང་བཅོ་ལྔ་པའི་ས་རྟ (སྤྱི་ལོ་1918)ལོར་སྐུ་བཅར་བླ་སྨན་ཆུང་བ་
བྱ་སྦུག་དམ་ཆོས་དཔལ་ལྡན་སྐུ་ན་སྨིན་པའི་སྟབས་ཀྱིས་དགོངས་ཞུ་མཛད་པའི་
ཚབ་ ཏུ་རྒྱལ་དབང་མཆོག་ནས་ནང་མའི་ཕྱག་སམ་ཡང་ཡང་ཕེབས་པ་དང༌།
དེ་དག་གི་འདྲ་བཤུས་དང་། ཞུས་ལན་སྦྲགས་མའི་སྐོར་ཡིག་སྒྲིལ་ཆེ་ཙམ་ཡོད་
པ་ད་ལྟ་མ་བཞུགས་སྐད། དེ་རྗེས་ཆུ་སྤྲེལ(སྤྱི་ལོ་1932)ལོར་རྒྱལ་བ་སྐུ་ཕྲེང་
བཅུ་གསུམ་པ་ཆེན་པོ་དགོངས་པ་གཞན་དོན་དུ་མ་ཕེབས་གོང་ལ་རྐྱེན་གཞན་
གང་ཡང་མེད་པར་ཉིན་གཅིག་མཁྱེན་རབ་ནོར་བུ་མཆོག་བླ་སྨན་ཕྱིར་འཐེན་
ཡིན་པའི་བཀའ་བསྒྱུར་ཕེབས་པ་དང༌། དེའི་ཕྱི་ལོ་ཆུ་བྱ(སྤྱི་ལོ་1933)ལོར་
གོང་ས་མཆོག་མགུལ་ཆམ་ལྟ་བུའི་བསྙུན་གཞིས་རྐྱེན་པས་སྐུ་ཞིང་ལ་ཕེབས་དུས་
གསོལ་སྨན་འབུལ་ཕྱོགས་སོགས་ལ་བསྙད་པའི་དོ་ཕོག་ཉེན་ཁ་གང་ཡང་མ་བྱུང་
བ་དང་། སྨན་རྩིས་བསྟན་པ་འཛིན་སྐྱོང་སྤེལ་གསུམ་སྔར་རྒྱུན་ལྟར་བསྐྱངས་
ཐུབ་པ་བྱུང་སྟབས་མ་འོངས་སྔོན་གཟིགས་ཀྱི་མཛད་པར་ཤེས་ནས་སླར་ཡང་
ངེས་རྙེད་ཀྱི་དད་པ་བླ་ལྷག་ཏུ་འཕེལ་ཞེས་ཡང་ཡང་གསུངས་པར་གྲགས། ། །
དམ་པ་དེས་སྔ་ཕྱིར་སྨན་གཞུང་ཕྱོགས་སྒྲིག་དང་། གསར་རྩོམ་མང་
དག་གནང་བ་གོང་གསལ་སྟེང་རྒྱུད་ཀྱི་ས་བཅད་སྟག་མོའི་རྔམས་ཐབས་དང་།
440



བཤད་རྒྱུད་ཀྱི་སྡོང་འགྲེམས་ཟླ་ཤེལ་ནོར་བུའི་མེ་ལོང་། ཉམས་ཡིག་བསྡུས་
འབྲིང་དང་མན་ངག་ལྷན་ཐབས་ནས་བཤད་པའི་ནད་མིང་ཚིགས་སུ་བཅད་པ་
རིན་ཆེན་ཕྲེང་བ། ཕྱི་མ་རྒྱུད་ཀྱི་སྤྱི་དོན་བསྡོམས་ཚིག་གཞུང་དོན་སྒོ་བརྒྱ་
འབྱེད་པའི་ལྡེ་མིག ཕྱི་རྒྱུད་རྩ་ཆུའི་ལྷན་ཐབས། གཏར་རྩའི་བསྡོམས་ཚིག་
གཞོན་ནུའི་ངག་རྒྱུན། བྱིས་པའི་ནད་རིགས་བཅོས་པའི་ཉམས་ཡིག ཁྲོག་
སྨན་འཁྲུངས་དཔེ་ཡིད་བཞིན་འདོད་འཇོའི་བུམ་བཟང་། བདུད་རྩི་སྔོའི་་
འཁྲུངས་དཔེ་རྒྱས་པ་འཚོ་བྱེད་གཞོན་ནུའི་སྙིང་ནོར། སྔོ་སྨན་འཁྲུངས་དཔེ་
བསྡུས་པ་ངོ་མཚར་གསེར་གྱི་སྙེ་མ། སྨན་སྦྱོར་ནུས་པ་ཕྱོགས་བསྡུས། སྨན་
སྦྱོར་བདུད་རྩིའི་བུམ་བཟང་། སྨན་གྱི་རོ་སྡེབ་སྦྱོར་བའི་རེའུ་མིག་སོགས་་
བརྩམས་པར་མཛད་པ་ནི། ཉིད་ཀྱི་གསུང་ལས། ཨེ་མ་སྲས་བཅས་རྒྱལ་
རྣམས་ཀྱི། ། ཐུགས་རྗེའི་རང་བཞིན་སྨན་གྱི་བླའི། །འཕྲིན་ལས་རྒྱུད་ཆེན་རྣམ་
པ་བཞིའི། །དགོངས་དོན་འགྲེལ་ལ་ཐོགས་མེད་ཤོག །འདི་ཡང་ཚེ་ཡི་རིག་
བྱེད་ལ། ། ཐོས་དང་བསམ་པ་ལྷུར་ལེན་པའི། ། བློ་གསལ་གཞོན་ནུ་རྣམས་ཀྱི་
ངོར། ། རྒྱལ་བའི་བླ་སྨན་པྲཛྙཱས་སོ། །ཞེས་གསུངས་པ་ལྟར་དང་། དེ་མིན་
སྐར་རྩིས་སྐོར་ལ་ས་རྟ་ལོ་རིགས་ལྡན་སྙིང་ཐིག་གི་རྩིས་འགོ་སྤོ་གནང་དང༌།
རྒྱ་རྩིས་རིགས་ལྡན་མཆོད་པའི་འོད་སྣང་གི་རྩིས་འགོ་བཟུང་བ་སོགས་རྗེས་་
འཇུག་སློབ་མ་རྣམས་ལ་སློབ་ཁྲིད་འཆད་ཉན་བཀའ་དྲིན་བསྐྱངས་རིགས་ད་
ལྟའང་མཐོང་བརྒྱུད་ཕྱག་ལེན་ཇི་བཞིན་མ་ཉམས་པར་གནས་ཡོད། ། །
གཞན་ཡང་སྨན་རྩིས་བསྟན་པའི་སྲི་ཞུའི་ཆེད་དང་། འཆད་ཉན་དར་
རྒྱས་ཡོང་ཕྱིར་སྔ་དུས་སྡེ་སྲིད་རིན་པོ་ཆེས་མཛད་པའི་སྨན་ཐང་བདུན་ཅུ་དོན་
དགུ་ཡོད་པ་ཉམས་གསོ་དང་། འགའ་ཞིག་གསར་བཞེངས་གནང་བའི་ཁར་
སྨན་རྩིས་ཁང་སློབ་གྲྭའི་ཚོགས་ཁང་གི་ལྡེབས་བྲིས་ལ་རྩ་བཤད་ཀྱི་སྡོང་འགྲེམས་
དང་། གཏར་བསྲེག་དཔེ་རིས། བྱང་ཁོག་ཡུལ་ཐིག་ལྷོ་བྲག་བསྟན་འཛིན་
ནོར་བུས་ཕུང་པོ་དངོས་ལ་བལྟས་ཏེ་བྲིས་པའི་དཔེ་རིས། གསོ་ རིག་རྒྱུད་
441



བཞིའི་ཡོངས་གཏད་ལེའུའི་རི་མོ། དུས་འཁོར་ལུགས་ཀྱི་རི་རབ། གོ་ལའི་
དཔེ་རིས་མི་འདྲ་བ། སྙན་ངག་བྱ་དཀའ་བའི་རྒྱུན་གྱི་ཀུན་བཟང་འཁོར་ལོ་
སོགས་སློབ་མ་ཚོར་བལྟ་བདེའི་རི་མོ་ཚར་དུ་དངར་བ་མིག་གི་བདུད་རྩི་ལྟ་བུ་
གསར་བཞེངས་གནང་བ་སོགས་འགྲོ་ཕན་བཟང་པོས་དུས་འདའ་ཞིང་བཞུགས་
པར་མཛད། ལྷག་པར་དབྱར་དུས་བདུད་རྩི་སྨན་གྱི་ངོ་བོ་ངོས་འཛིན་རྒྱས་
བཤད་དང་བཅས་པའི་ལག་ལེན་དམར་ཁྲིད་ཆེད་དུ་སྔོན་དུས་ལོ་ལྟར་ལྕགས་རི་
གྲྭ་ཚང་གི་སྨན་པ་ཚོ་དང་སྨན་རྩིས་ཁང་གི་སྨན་སློབ་མཉམ་དུ་དང༌། དེ་རྗེས་
ལོ་གནངས་ཆགས་སུ་སྨན་རྩིས་ཁང་གི་སྨན་སློབ་རྣམས་དང་ལྷན་དུ། (བོད་
ཟླ་7ཚེས་1ནས་ཚེས་15བར) དོག་སྡེ་དང་། གཟིམས་མལ་ལ། ལུང་ནག་
ཚལ་ཀ ཡེར་པ་ལྷ་རི་བཅས་སུ་ཕེབས་མཐར་ཆུ་སྦུག་ལ་བཞུགས་སྒར་ཐོག་
སྨན་སློབ་རྣམས་ཀྱིས་བདུད་རྩི་སྔོ་སྨན་གྱི་རྣམ་གྲངས་སུམ་བརྒྱ་ཙམ་གྱི་སྨན་ངོ་
བཤར་ཏེ་སྦྱངས་འབྲས་ལ་གཞིགས་པའི་ཚན་གྲངས་གསོལ་རས་བསྩལ་བ་་་་
སོགས་ས་སྐྱོང་བུདྡྷ་སྭ་རའི་ཕྱག་བཞེས་ཉམས་མེད་ཀྱི་རྒྱུན་མཐུད་པའི་ཁར་སྨན་
རྩིས་ཁང་བཙུགས་ནས་བཟུང་ཁྲོག་སྨན་སྨན་ངོ་རྒྱས་པ་ཐེངས་གསུམ་བཤར་
བའི་གཙོ་སྐྱོང་སྐུ་ངོ་མས་གནང་ཞིང་། ཐེངས་དང་པོའི་སྐབས་སློབ་དཔོན་
བཀའ་དྲིན་མཚུངས་མེད་བཀྲས་ཁང་སྤྱི་ཁྱབ་མཁན་པོ་བྱམས་པ་ཐུབ་དབང་
གདན་ཞུས་ཀྱིས་ཐོན་སྐོར་གྲལ་སྒྲིག་ཟབ་རྒྱས་གནང་བར་སློབ་དཔོན་ཤིན་ཏུ་
མཉེས་ཏེ་སྨན་ པ་ཚོགས་ ཡོངས་ ལ་ གསེར་ ཊམ་ གཅིག་ གི་ གསོལ་རས་ དང་།
འཇམ་དཔལ་མཚན་བརྗོད་ཀྱི་ལྗགས་ལུང་གནང་། དམ་པ་དེས་སྨན་རྩིས་
ཙམ་མ་ཟད་རིག་གནས་སློབ་གསོའི་བྱ་གཞག་གཞན་ལའང་ཐུགས་འཁུར་ཚད་
མེད་བཞེས་ཏེ་བློ་གསལ་གཞོན་ནུ་ཚོར་ཡི་གེ་འབྲི་ཀློག་ནས་བཟུང་སྟེ་དག་ཡིག་
ཁག་དང༌། སུམ་རྟགས། སྙན་ངག མཚམས་སྦྱོར་ལྔ་པ། སྡེབ་སྦྱོར།
ལཉྫ། ཝརྟུ་སོགས་ཁྲིད་སྦྱོང་གནང་བའི་སྲོལ་བཟང་གསར་བཏོད་སྟེང་སྨན་
རྩིས་སློབ་གྲྭ་ཐོན་པའི་སྐབས་སུ་རྒྱུགས་སྤྲོད་ལེགས་ཉེས་ལ་གཞིགས་ཏེ་ ཨང་
442



ir
ir
གྲངས་དང་གཉིས་ཀྱི་ལག་འཁྱེར་གསོལ་རས་བསྩལ་ཏེ་ཕྱིར་སློག་གནང་བ་ཚོས་
ས་གནས་ ཁག་ ཏུ་འགྲོ་དོན་བཟང་པོ་བསྐྱངས་ཐུབ་པ་བྱུང་ཡོད། ལྷག་པར་
དམ་པ་དེ་དགུང་གྲངས་བདུན་ཅུ་ལྷག་ཙམ་ཕེབས་དུས(སྤྱི་ལོ་1952) གསོ་
ཚུལ་གྱི་སྡོང་འགྲེམས་ཞེས་པ་བྱང་ཆུབ་ལྗོན་ཤིང་གི་ཚུལ་དུ་བཀོད་ནས་ལྗགས་
རྩོམ་གནང་སྟེ་སློབ་མ་ཚོར་གསོ་དཔྱད་ཀུན་ལ་རྨོངས་པ་མེད་པ། བྱམས་པའི་
སེམས་ལྡན་འགྲོ་བ་ནད་པའི་མགོན་སྐྱབས་དཔུང་གཉེན་དུ་ཆེ་བའི་སྨན་པ་་
མཆོག་གི་གོ་འཕང་དོན་དུ་གཉེར་དགོས་པའི་བཀའ་སློབ་དང་། དེའི་འཕྲོས་
དོན་ཅུང་ཟད་སྨྲས་པ་ཞེས་པའི་ཞལ་གདམས་ཚིགས་བཅད་ཅན་གནང་བ་ལས།
ལུས་ཀྱི་གནས་ལུགས་མ་ཤེས་ན། ། གནས་ཁང་རྒྱུས་མེད་ཁང་གཉེར་འདྲ། །
ལུས་ཀྱི་མཚན་ཉིད་མ་ཤེས་ན། །འཁོར་ལོའི་གནད་གསང་མི་ཤེས་འདྲ། །ནད་
ཀྱི་རྒྱུ་རྐྱེན་མ་ཤེས་ན། །ནད་རིགས་དབྱེ་བ་ཤན་མི་ཕྱེད། །སྨན་གྱི་བསིལ་དྲོད་
མ་ཤེས་ན། ། ཕན་དང་གནོད་པ་ཕྱེད་འཁྱེར་ཡིན། ། ཁྱད་པར་ནུས་སྟོབས་མ་
ཤེས་ན། ། རང་སྲིད་དགྲ་རུ་ལྡང་བ་འདྲ། ། གསོ་ཚུལ་ལག་ལེན་མ་ཤེས་ན། །
མུན་ཁུང་ཁུ་ཚུར་བརྡེག་པ་འདྲ། ། དེ་ཕྱིར་ལུས་ནད་གཉེན་པོ་དང་། ། གསོ་
ཐབས་ཀུན་ལ་མ་རྨོངས་པ། །རྒྱལ་བའི་བཀའ་བཞིན་ཉམས་ལེན་པའི། །སྨན་
པ་དེ་ལ་ཕྱག་བྱར་འོས། ། དུས་བབ་ཀུན་ལ་དར་ཁྱབ་ཀྱི། ། སྨན་བཅུད་དྭངས་
མས་སྨན་ཐབས་དང་། །དཔྱད་དང་དཔྱད་ཀྱི་ཆ་བྱད་ལ། ། ངོ་མཚར་མཐོང་
བས་རྗེས་ཡི་རངས། ། རྨ་ རིགས་འདྲལ་ གཅོད་ལ་སོགས་པར། ། རྣམ་དཔྱོད་
དཔལ་ལྡན་ཡིད་འཕྲོག་ཀྱང༌། ། གནད་ལ་འཁེལ་ན་འཕྲལ་ཕུགས་སུ། །གནོད་
ཕན་ དབང་ པོ་ གཉིས་ སུ་ ཚོར། ། གཉན་ པའི་ གནད་ རིགས་ ལ་ སོགས་ པ། །
དཔལ་ལྡན་རྒྱུད་དུ་ཆེས་གསལ་ཡང་། །དགོས་རྒུ་མཐུན་རྐྱེན་ལ་བལྟོས་ནས། །
སྔར་ཕན་དར་ཁྱབ་ཆུང་བར་འཁུམས། ། ནད་རྩ་རླུང་མཁྲིས་བད་ཀན་་་་་་་
གསུམ། །ནང་ན་ཡོད་པར་རྐྱེན་གྱིས་སློང་། །ཐམས་ཅད་ཕྱི་རྐྱེན་རྨ་ཤ་རུས། །
ཆད་ལྷག་སྐྲངས་འབུར་ཁོ་ན་མིན། །ནད་རིགས་བཞི་བརྒྱའི་བརྒྱ་ཆ་ཙམ། །དེ་
443



ལྟར་ཡིན་པ་སྲིད་མོད་ཀྱང༌། །དེ་གཞན་ནད་རིགས་མཐའ་དག་དང་། །ངོས་
འཛིན་གསོ་ཐབས་མ་འཆོལ་དགོས། །དེ་རྣམས་ཁོང་དུ་ཆུད་པའི་ཐོག ། རྒྱལ་
ཁབ་ཆེན་པོའི་ལུགས་སྲོལ་ལྟར། །དཔྱད་རིགས་ངེས་པར་མཁས་ལོབས་ན། །
སྡུག་བསྔལ་ནད་སེལ་སྨན་བླ་དངོས། །ཞེས་སོགས་དཔེ་དོན་མང་པོའི་ཐོག་ནས་
སྨན་པས་དོ་གལ་ཆེན་པོས་ནད་ཀྱི་ངོས་འཛིན་དང་། གཉེན་པོ་གསོ་ཐབས་གོ་
ལྡོག་ཏུ་མི་འགྲོ་བ་ཞིག་དགོས་ཚུལ་དང་། ཕྱོགས་མཚུངས་གསར་དར་གསོ་
རིག་ཐོག་ནས་སྨན་ཁབ་དང་། གཤེག་གཅོད་སོགས་ངོ་མཚར་ཁྱད་དུ་་་་་་
འཕགས་པའི་བཅོས་ཐབས་ལ་རྗེས་ སུ་ཡི་རངས་ཀྱི་རྣམ་པ་མཛད་པ་སོགས་་
གཞན་ཕན་ཐུགས་བསྐྱེད་བཟང་པོའི་རང་བཞིན་འགོག་ཏུ་མེད་པ་དང་། དེ་
མིན་སྐུ་ཚེ་འདིར་སྐུ་གསུང་ཐུགས་རྟེན་གསར་བཞེངས་དང་། སྤྲང་ལོང་ཉམ་
ཐག་ལ་སྦྱིན་གཏོང༌། ནད་པ་བྱམས་བརྩེའི་སྐྱོང་བ་སོགས་སྐུ་ཚེ་ཧྲིལ་པོར་བྱང་
ཆུབ་སེམས་དཔའི་སྤྱོད་པ་ཁོ་ན་བསྐྱངས་ནས་འཚོ་ཞིང་བཞེས་པ་ནི། དཔག་
བསམ་འཁྲི་ཤིང་ལས། ཟླ་བའི་ཀུན་དགའ་ཉི་མའི་རབ་གསལ་དང༌། །མེ་ཡི་
ཚ་བ་རླུང་གི་མགྱོགས་ པ་དང༌། ། སྙིང་རྗེ་དགའ་བ་སྐྱེ་བོ་ཆེ་རྣམས་ཀྱིས། །
གཞན་ལ་ཕན་པ་ལྷན་སྐྱེས་རང་བཞིན་ཡིན། །ཞེས་དང་། ཤེས་རབ་སྡོང་བུ་
ལས། རྟག་ ཏུ་ སེམས་ཅན་ཕན་དགའ་རྣམས། །རིན་ཆེན་སྒྲོན་ལྟར་མཆོག་
ཡིན་ཏེ། ། སྣུམ་ལ་བལྟོས་པར་མི་བྱེད་ཅིང་། ། སྣོད་དང་སྡོང་བུ་ལ་བལྟོས་་་་་
མིན། །ཞེས་གསུངས་པ་ལྟར་ཡིན་ནོ། །
དེ་རྗེས་དགུང་ལོ་བདུན་ཅུ་དོན་བདུན་རབ་བྱུང་བཅུ་དྲུག་པའི་ས་ཕག་
(སྤྱི་ལོ་1959)ལོ་ལ་དམངས་གཙོའི་བཅོས་བསྒྱུར་སྐབས་ཏང་དང་མི་དམངས་
སྲིད་གཞུང་གིས་སྨན་རྩིས་ཁང་སྔར་ལས་ལྷག་པའི་ཡར་རྒྱས་གཏོང་རྒྱུར་ཐུགས་
འཁུར་བཞེས་པ་དང་ཆབས་ཅིག་མཁས་དབང་མཁྱེན་རབ་ནོར་བུ་མཆོག་ལ་
ཡོན་ཀྲང་ངོ་མའི་མཚན་གནས་དང་། རྒྱལ་ཡོངས་སྲིད་གྲོས་ཀྱི་ཨུ་ཡོན་་་་་་
འདམས་ཐོན་གནང་བ་སོགས་གཟིགས་བསྐྱངས་བླ་མེད་བྱུང་མཐར་དགུང་ལོ་
444



བརྒྱད་ཅུར་ཕེབས་དུས་རབ་རྒྱལ་ཆུ་སྟག(སྤྱི་ལོ་1962) ལོའི་སྤྱི་ཟླ་12པའི་ཚེས་
24བོད་ཟླ་10པའི་ཚེས་28ཉིན་གཟུགས་སྐུ་ཆོས་དབྱིངས་སུ་བསྡུས་སོ། །
སྐུ་ཚེ་འདིར་དངོས་སློབ་དང་ཡང་སློབ་སྟོང་ཕྲག་ལྷག་ཙམ་བྱུང་བའི་ནང་
ནས་སྨན་རྩིས་དགེ་རྒན་གནང་མཁན་རིམ་བྱོན་ལྟར་བྱས་ན། ཟུང་མཁར་
མདོ་སྔགས་གླིང་གི་སྨན་དགེ་བློ་བཟང་ཐབས་མཁས་དང༌། ལྷོ་ཁ་བདེ་ཆེན་
ཆོས་འཁོར་གྱི་རྩིས་དགེ་འཇམ་དཔལ་མཐུ་སྟོབས། རྩེད་ཐང་དགའ་ལྡན་
ཆོས་འཁོར་གྱི་སྨན་རྩིས་གཉིས་ལྡན་དགེ་རྒན་དཔལ་ལྡན། ལྷོ་ཁ་སྨིན་གྲོལ་
གླིང་གི་སྨན་དགེ་ཐུབ་བསྟན་དཔལ་འབར་དང་། འཇམ་དཔལ། ལྷོ་ཁ་
དོལ་གསུང་རབ་གླིང་གི་སྨན་དགེ་ཐུབ་བསྟན། ཡར་འབྲོག་བསམ་སྡིངས་
དགོན་གྱི་སྨན་དགེ་རྣམ་གྲོལ་ཆོས་དབང་། རྡོ་བྲག་ཨེ་ཝཾ་ལྕོག་སྒར་གྱི་རྩིས་
དགེ་བྱམས་པ། སྙེ་མོ་རྒྱལ་བྱེད་དགོན་གྱི་རྩིས་དགེ་བློ་བཟང་མཁས་མཆོག །
དྭགས་པོ་བམ་རིམ་ཆོས་སྡེའི་སྨན་དགེ་བསྟན་འཛིན། ལྷོ་ཁ་དར་རྒྱས་གླིང་གི་
རྩིས་དགེ་བྱམས་པ་ཆོས་གྲགས། ཡངས་ཅན་དགོན་གྱི་སྨན་དགེ་དཔལ་ལྡན་
རྒྱལ་ མཚན། སྙེ་ མོ་ རྒྱལ་ བྱེད་ དགོན་ གྱི་ རྩིས་ དགེ་ ཡེ་ ཤེས་ ཆོས་ འཕེལ།
འཕྱོས་དཔལ་རི་དགོན་གྱི་སྨན་དགེ་དབང་ཕྱུག་རྡོ་རྗེ། འབྲི་གུང་ཡང་རི་སྒར་
གྱི་སྨན་དགེ་དཀོན་མཆོག་ལྷུན་གྲུབ། འཕྱོངས་རྒྱས་རི་བོ་ཆོས་གླིང་གི་སྨན་
དགེ་བློ་བཟང་བསྟན་པ། ཐོབ་རྒྱལ་དགའ་ལྡན་རབ་རྒྱས་ཀྱི་སྨན་དགེ་དཔལ་
ལྡན་བསྟན་འཛིན། ལྷ་རྩེ་ཆོས་སྡེའི་སྨན་དགེ་ཡེ་ཤེས་རྒྱལ་མཚན། གོང་
དཀར་ཆོས་སྡེའི་རྩིས་དགེ་ཚུལ་ཁྲིམས་ཆོས་འབྱོར་བཅས་དང༌། ད་དུང་་་
ཐུགས་སྲས་སྐུ་མཆེད་བླ་སྨན་མཁན་ཆུང་ཐུབ་བསྟན་ལྷུན་གྲུབ་དང་། དངོས་
སློབ་བླ་སྨན་མཁན་ཆུང་བློ་ལྡན་ཆོས་གྲགས། བླ་སྨན་ལས་ཚན་ངག་དབང་
ཆོས་གྲགས། བླ་སྨན་ལས་ཚན་ཡོན་ཏན་ཚུལ་ཁྲིམས། བླ་སྨན་ལས་ཚན་
བསྟན་འཛིན་ཆོས་གྲགས། སྨན་རྩིས་ཡོན་ཀྲང་སྐུ་གཞོན་ཀུན་དགའ་ཕུན་
ཚོགས་སོགས་མང་དག་བྱུང་བ་རྣམས་ཀྱིས་སློབ་དཔོན་མཁྱེན་རབ་ནོར་བུའི་
445



མཐོང་བརྒྱུད་ལག་ལེན་ཇི་ལྟ་བ་བཞིན་སྨན་རྩིས་བསྟན་པ་འཛིན་སྐྱོང་སྤེལ་་
གསུམ་གྱི་སྒོ་ནས་འགྲོ་དོན་རྒྱ་ཆེན་པོ་མཛད་པ་ནི། རྒྱུད་བཞིའི་ཡོངས་གཏད་
ལས། དེ་ལྟར་སྣོད་ལྡན་གཅིག་ལ་གཅིག་བརྒྱུད་ནས། ། རྒྱུན་མི་ཆད་པ་འགྲོ་
དོན་བྱེད་པར་བསྔོ། །ཞེས་སྨན་རྒྱལ་མི་ཡི་གར་རོལ་རྗེ་བཙུན་གཡུ་ཐོག་པ་ཆེན་
པོའི་ཐུགས་བསྐྱེད་དང་བསྔོ་བས་རྒྱས་བཏབ་པའི་མཐུ་ལས་བྱུང་བ་གོར་མ་ཆག་
པའོ། །
446



ཐུགས་སྲས་ཐུབ་བསྟན་ལྷུན་གྲུབ།
ཐུགས་སྲས་ཐུབ་་་་་
བསྟན་ ལྷུན་ གྲུབ་ ནི།
རབ་བྱུང་བཅོ་ལྔ་པའི་མེ་རྟ
(སྤྱི་ལོ་1906)ལོར་ལྷོ་ཁ་
གྲ་ནང་རྫོང་ གྲ་ཕྱི་ཆུས་ཆུ་
ཕྲན་ ཤང་རྟ་གྲོགས་ ཤར་་་་་
ཞེས་པར་ཡབ་བཀྲ་ ཤིས་་་་
དབང་འདུད་དང་ཡུམ་་་་་་
གཡུ་སྒྲོན་ཞེས་པའི་རིགས་
མྱུག་ཏུ་འཁྲུངས། །
ཆུང་དུས་ཀྱི་མཚན་་
ལ་རྣམ་རྒྱལ་དོན་གྲུབ་ཞུ་་་
ཞིང་། ཡབ་སྔ་ས་ནས་སྐུ་
ཚེ་མ་ཟིན་པས་སྐུ་མཆེད་ཨ་
ཁུ་ལགས་ཞེས་པ་ལྷ་ས་བསྟན་རྒྱས་གླིང་བར་ཐབ་ཅེས་པའི་ནང་བཞུགས་སྐབས་
ཡོན་ཀྲང་མཁྱེན་རབ་ནོར་བུ་མཆོག་ལ་རྟ་གྲོགས་ཤར་གྱི་བུ་བརྒྱུད་རྣམ་རྒྱལ་དོན་
གྲུབ་འདི་བཞིན་བློ་རིག་བཀྲ་ཞིང་ལས་སྐལ་ལྡན་པ་ཞིག་ཡིན་ལ་ཡོན་ཀྲང་མཆོག་
དང་སྐུ་མཆེད་ཀྱང་ཡིན་སྟབས་སྨན་རྩིས་ཁང་དུ་སློབ་གཉེར་བྱེད་རྒྱུར་ཐུགས་
447



ཉར་གནང་རོགས་ཞེས་རེ་འདུན་ཞུས་པ་ལྟར་ཞལ་གྱིས་བཞེས། ཐོག་མར་
སྨན་རྩིས་ཁང་གི་དྲུང་ཡིག་གནང་མཁན་ཆོས་མཛད་ལགས་ཞེས་པའི་རྩར་ཡོན་
ཏན་ཀུན་གྱི་གཞི་མ་ཡི་གེ་སློབ་སྦྱོང་གནང་བར་ངོ་སྤྲོད་མཛད། རིང་མིན་ལྷོ་
ཁ་བྱམས་པ་གླིང་དགོན་པར་ཆོས་ཞུགས་ཐོག་མཚན་ལ་ཐུབ་བསྟན་ལྷུན་གྲུབ་དུ་
གསོལ་ཏེ་སྨན་རྩིས་ཁང་འཛུགས་གྲབས་སྐབས་ཕེབས་ པ་འདྲ། སྨན་རྩིས་
ཁང་ལ་ཕེབས་ནས་སྔ་ཕྱིར་མཁས་དབང་མཁྱེན་རབ་ནོར་བུ་དང་། བཀྲས་
ཁང་སྤྱི་ཁྱབ་མཁན་པོ་བྱམས་པ་ཐུབ་དབང་། རྩིས་པའི་དགེ་རྒན་འཇམ་་
དཔལ་མཐུ་སྟོབས་ལགས། འབྲས་ལྗོངས་བླ་མ་ཨུ་རྒྱན་ལགས། འཇམ་་་
དཔལ་རོལ་པའི་བློ་གྲོས་སོགས་མཁས་མང་ཞབས་ལ་གཏུགས་ནས་སྨན་རྩིས་
གཉིས་ཀྱིས་དབུས་ཕྱི་ནང་རིག་གནས་སྐོར་ལ་བརྩོན་པ་དྲག་པོས་སློབ་སྦྱོང་
གནང་བར་གྲུབ་འབྲས་གཟེངས་སུ་ཐོན་པ་བྱུང་། ཐུབ་བསྟན་ལྷུན་གྲུབ་ཕྱག་
བྲིས་ཡག་པོ་ཡོད་པ་དང༌། རྩིས་རིག་དཀར་ནག་ལ་སྦྱངས་པ་ཆེ་བས་དང་
ཐོག་ སྐྱེས་ སྐར་ བརྟག་ པའི་ རྩིས་ འབྲས་ འདོན་ རྒྱུའི་ ཐུགས་ འགན་ བཞེས།
དགུང་ལོ་བཅུ་བདུན་བཅོ་བརྒྱད་ཙམ་ལ་འབྲས་ལྗོངས་བླ་མ་ཨུ་རྒྱན་ལགས་ཞེས་
པའི་དྲུང་ནས་གཡུ་ཐོག་སྙིང་ཐིག་གི་དབང་དང༌། བླ་མ་འཇམ་རོལ་ལས་ཞྭ་
དམར་ལམ་རིམ་སོགས་གསན་བཞེས་གནང༌། སྐབས་དེ་ནས་བཟུང་མཁས་
དབང་མཁྱེན་རབ་ནོར་བུ་མཆོག་གིས་ཐུགས་བརྩེ་སྔར་ལས་ཆེ་ཞིང་འབྱུང་་་
འགྱུར་བརྒྱུད་འཛིན་ཡག་པོ་ཞིག་ཡོང་རྒྱུར་མ་འོངས་སྔོན་གཟིགས་ལྟ་བུར་གཙོ་
གནད་ཀྱིས་གསོ་སྐྱོང་དང་སྐུའི་གམ་བཅར་བ་གནང་། །
རྭ་སྒྲེང་རྒྱལ་ཐོག་སྐབས་སྨན་རྩིས་ཁང་ལ་གཟིགས་བསྐྱངས་ཤིན་ཏུ་ཆེ་བ་
དང༌། ཐུབ་བསྟན་ལྷུན་གྲུབ་མཆོག་ལ་རྩེ་དྲུང་ལས་ཚན་གནས་ལྔ་པའི་གོ་
གནས་གསོལ་རས་བསྩལ། སྐབས་དེར་སྨན་རྩིས་སློབ་གྲྭ་གསར་རྒྱག་དང་།
སློབ་མ་ཁ་སྣོན་བྱུང་བ་བཅས་ཀྱིས་སྨན་རྩིས་གཞུང་ལུགས་ཀྱི་སློབ་འཁྲིད་དང་།
སྒོ་བསྟེན་སྨན་བཅོས། དེ་བཞིན་གཞུང་ཕྱོགས་ཀྱི་ཞབས་ཞུ་སོགས་གང་ཅིར་
448



གཡས་གཞོགས་གཡོན་འདེགས་ཀྱིས་སློབ་དཔོན་མཁྱེན་རབ་ནོར་བུ་མཆོག་ལ་
ལྷག་བསམ་རྣམ་དག་གི་སྒོ་ནས་སྲི་ཞུ་མཛད། ལྷག་པར་ཁོང་རང་གི་ཁྱད་ཆོས་
སྙན་སུམ་དང༌། དག་ཡིག མངོན་བརྗོད། སྡེབ་སྦྱོར། མཚམས་སྦྱོར་
ལྔ་པ། ལཉྩ་ཝརྟུ་བཅས་པ་སློབ་འཁྲིད་གནང་ཆེད་ཉིན་ལྟར་ཞོགས་པའི་་
བཀའ་འཁྲིད་གནང་བར་རྟག་ཏུ་ཕེབས་ཀྱི་ཡོད། དེ་རྗེས་སྟག་བྲག་རྒྱལ་ཐོག་
སྐབས་ཐུབ་བསྟན་ལྷུན་གྲུབ་མཆོག་ལ་རྒྱལ་བ་སྐུ་ཕྲེང་བཅུ་བཞི་པའི་སྐུའི་བླ་སྨན་
དང་། མཁན་ཆུང་གི་གོ་གནས་བསྐོ་བཞག་བསྩལ་བ་སོགས་མུ་མཐུད་་་་་
གཟིགས་བསྐྱངས་ཆེ། །
དགུང་ལོ་ཞེ་དགུར་ཕེབས་སྐབས་ཏེ་ཤིང་རྟ་(སྤྱི་ལོ་1954)ལོར་རྒྱལ་བ་
སྐུ་ཕྲེང་བཅུ་བཞི་པའི་ཆིབས་ཞབས་སུ་པེ་ཅིང་ལ་ཕེབས་ཤིང༌། དེའི་ཕྱི་ལོ་
ཤིང་ལུག་ (སྤྱི་ལོ་1955)ལོར་ལྷ་སར་ཕེབས་རྗེས་བསྙུན་གཞི་ལྕི་པོ་ཕོག་ནས་
སྨན་བཅོས་ཇི་ལྟར་བྱས་རུང་དྲག་སྐྱེད་མ་བྱུང་བར་སྐུ་གཤེགས། དེ་འཕྲལ་
སློབ་དཔོན་མཁྱེན་རབ་ནོར་བུ་མཆོག་ནས་དགོངས་རྫོགས་རྗེས་འཇུག་རྣམ་
དཀར་རྒྱ་ཆེར་མཛད། སྔོན་ཆད་སློབ་དཔོན་མཁྱེན་རབ་ནོར་བུ་མཆོག་་་་
དགུང་ལོ་དར་མའི་སྐབས་སྨན་རྩིས་ཁང་གི་འགན་དབང་ཡོངས་རྫོགས་སྐུ་ངོ་
མས་གནང་གི་ཡོད་ཀྱང༌། རྗེས་སུ་སྐུ་ན་སྨིན་པར་བརྟེན་ཐུགས་སྲས་ཐུབ་
བསྟན་ལྷུན་གྲུབ་ཀྱིས་ཞིབ་ཕྲའི་ཕྱག་ལས་མཐའ་དག་འཕྱུག་སྐྱོན་མེད་པ་སློབ་
དཔོན་བཀའ་ལྟར་ལེགས་འགྲུབ་མཛད་པའི་ཁར་ཐུགས་གཤིས་ཧ་ཅང་ སྒམ་
པས་དགེ་སློབ་ཚོས་རང་ཤུགས་ཀྱིས་སྒྲིགས་ལམ་འཁུར་གྱི་ཡོད་ཀྱང་དམ་པ་དེ་སྐུ་
ཚེ་འདས་རྗེས་བར་ཆད་ལྟ་བུས་སློབ་གྲྭའི་ནང་ཁུལ་འཐེན་འཁྱེར་བྱུང་བ་དང་།
སློབ་དཔོན་མཁྱེན་རབ་ནོར་བུའི་སྤྱན་གཉིས་ཀར་སྐྱ་སྒྲིབ་སླེབས་པ་སོགས་ཧ་
ཅང་ཡིད་སྐྱོའི་གནས་སུ་གྱུར་དགོས་བྱུང་། ། །
གོང་གསལ་ཐུགས་སྲས་ཐུབ་བསྟན་ལྷུན་གྲུབ་ཅེས་པ་སྤྱིར་སྨན་རྩིས་་་་
གཉིས་དང༌། ཡང་སྒོས་སྙན་སུམ་སོགས་ལ་ཕུལ་བྱུང་གི་སྦྱངས་འབྲས་ཐོན་པ་
449



ནི་སྐུ་ཚེ་གཅིག་རིང་སློབ་དཔོན་ལ་མཉེས་པ་གསུམ་གྱི་ཞབས་ཏོག་སྒྲུབ་པ་དང་།
ཐ་ན་ཉིན་ལྟར་ཐོ་རེངས་བྱ་སྐད་གཉིས་པ་ཙམ་ལ་སློབ་དཔོན་མཁྱེན་རབ་ནོར་
བུ་མཆོག་ལ་ཆབ་སྐོལ་ཞལ་དཀར་གང་རེ་མ་ཆག་པ་མཐར་བསྙུན་གཞི་ལྕི་བས་
མ་གཤེགས་བར་འབུལ་གནང་མཛད་པ་དང་། ཕྱོགས་མཚུངས་རྒྱ་མཚོ་ཆེན་
པོ་ཆུ་ཡིས་མི་ངོམས་པ་ལྟར་རིས་མེད་དགེ་བའི་བཤེས་གཉེན་དུ་མའི་ཞབས་ལ་
གཏུགས་ ཏེ་ སྐུ་ ཡོན་ གསན་ བཞེས་ གནང་ བ་ ལས་ བྱུང་ བ་ བཅས་ ཇི་ སྐད་ དུ།
སྡུད་པ་ཚིགས་སུ་བཅད་པ་ལས། སློབ་མ་བཟང་པོ་བླ་མར་གུས་ལྡན་དེ་དག་
གིས། །བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ། །ཅིའི་ཕྱིར་ཞེ་ན་མཁས་
པའི་ཡོན་ཏན་དེ་ལས་བྱུང༌། །ཞེས་གསུངས་པ་ལྟར་ཡིན་ལགས། །
450



ལྕགས་པོ་རིའི་དགེ་རྒན་སྐལ་བཟང་ལེགས་བཤད།
ལྕགས་པོ་རིའི་དགེ་རྒན་སྐལ་བཟང་ལེགས་བཤད་ནི་རབ་བྱུང་བཅོ་ལྔ་
པའི་མེ་གླང(སྤྱི་ལོ་ 1877）ལོར་ལྷོ་ཁ་གྲྭ་ནང་སྨིན་གྲོལ་གླིང་གི་ ཉེ་འདབས་
འདྲེས་བྱུང་སྒང་ཞེས་ པར་སྐུ་འཁྲུངས་ ཤིང༌། སྐུ་ན་ཆུང་དུས་ཚོང་འདུས་་
དགོན་དུ་ཆོས་ཞུགས་མཛད། རིང་པོར་མ་སོང་བར་ལྷ་སར་ལྕགས་རི་རིག་
བྱེད་གླིང་དུ་རྗེས་འཛིན་རིག་པར་ཐོས་བསམ་གནང་ བར་ཕེབས། ལྕགས་
རིར་ཕེབས་ནས་སྔོན་དུ་གྲྭ་ཚང་རང་གི་འདོན་ཆ་སྤྱི་དང༌། ཡང་སྒོས་དཔལ་
ལྡན་རྒྱུད་བཞི་སོགས་ཐུགས་འཛིན་གནང་རྒྱུའི་རིགས་རྣམས་འབད་བརྩོན་ཆེན་
པོས་དོན་གཉེར་མཛད་པར་བརྟེན་དུས་ཚོད་ཐུང་ངུ་ཞིག་གི་ནང་ཚོགས་རྒྱུགས་
འབུལ་ཐུབ་ཅིང་། སྐབས་དེའི་དགེ་རྒན་རྣམ་པས་ཀྱང་བསྔགས་བརྗོད་ཡང་
ཡང་མཛད་འདུག །
དེ་རྗེས་རབ་བྱུང་བཅོ་ལྔ་པའི་མེ་བྱ(སྤྱི་ལོ་1897)ལོར་རྒྱལ་བ་སྐུ་ཕྲེང་
བཅུ་གསུམ་པ་ཆེན་པོས་སྐུ་བཅར་བླ་སྨན་བཀྲས་ཁང་དངོས་གཞི་བ་བྱམས་པ་
ཐུབ་དབང་དང་། བླ་སྨན་བྱ་སྦུག་པ་དམ་ཆོས་དཔལ་ལྡན་རྣམ་གཉིས་ལ་
ལྕགས་རི་རིག་བྱེད་གླིང་ནས་འཚོ་བྱེད་བློ་གསལ་ཁག་ཅིག་བརྒྱུད་འཛིན་པར་
སྦྱོང་བདར་བྱེད་དགོས་པའི་བཀའ་བསྒྱུར་ཕེབས་པ་ལྟར། བླ་སྨན་བྱ་སྦུག་
པའི་དྲུང་དུ་སྐལ་བཟང་ལེགས་བཤད་གང་ཉིད་ཐེངས་དང་པོར་དམིགས་་་་་
འཛུགས་ཀྱིས་གྲྭ་ཚང་ནས་གཏོང་གནང་གིས་ཁྱོན་ལོ་དགུའི་རིང་སློབ་དཔོན་བྱ་
སྦུག་པ་ཆེན་པོའི་ཞབས་ལ་གཏུགས་ཏེ་སྒོ་གསུམ་རྣམ་པར་དག་པའི་ངང་ནས་
451



གསོ་དཔྱད་ཀྱི་གཞུང་བཤད་དང༌། མན་ངག་ལག་ལེན་གང་ཅིར་སྙིང་རུས་
ཆེན་པོས་གསན་སྦྱོང་དང་འབྲེལ་ཞོལ་ཁང་སེར་ཞེས་པར་གཏན་བཞུགས་་་་་
གནང་། སློབ་དཔོན་བྱ་སྦུག་པ་དགོངས་པ་གཞན་དོན་དུ་ཕེབས་རྗེས་ལྕགས་
རིར་ཕྱིར་ཕེབས་མ་གནང་བར་གཞིས་དགོན་དུ་འགྲོ་དོན་བསྐྱང་རྒྱུའི་དགོངས་
བཞེད་ཐུགས་ལ་བཅངས་དུས་མཁས་དབང་མཁྱེན་རབ་ནོར་བུ་མཆོག་གིས་
སྔར་བཞིན་ལྕགས་རིར་བཞུགས་དགོས་པའི་ཞལ་ཏ་མཛད་ཀྱང་ཨུ་ཚུགས་ཀྱིས་
དགོངས་ཞུ་མཐར་སྐྱེལ་གནང་ སྟབས་མཐར་བཀྲས་ཁང་སྤྱི་ཁྱབ་མཁན་པོར་
སྙན་གསེང་གནང་བས་སྤྱི་ཁྱབ་མཁན་པོས་ཁྱེད་རང་བྱ་སྦུག་པའི་དངོས་སློབ་
དྲག་གྲས་ཡིན་པ་དང་། བྱ་སྦུག་པའི་ཕྱག་བཞེས་རྣམས་ལྕགས་པོ་རིའི་དགོན་
པར་བརྒྱུད་སྤེལ་བྱེད་རྒྱུ་གལ་ཆེན་ཡིན་པས་ངེས་པར་དུ་ཕྱིར་ལོག་བྱེད་དགོས་
ཞེས་བཀའ་ནན་ཕེབས་ དུས་ ཐབས་ཤེས་མཛད་དེ་ གལ་ཏེ་ ལྕགས་རིར་ལོག་་་་
དགོས་བྱུང་ན་སྐྱ་རྩ་བབས་ཀྱི་ཡིན་ཞེས་ཞུ་གནང་མཛད་པར་བརྟེན། བཀྲས་
ཁང་སྤྱི་ཁྱབ་མཁན་པོས་ཡང་བསྐྱར་བཀའ་ཕེབས་པར་ཁྱོད་རང་ལྕགས་རིར་
དགེ་ རྒན་ ལས་ རོགས་ ཀྱི་ མིང་ འཁྱེར་ དགོས་ པ་ ལས། སློབ་ འཁྲིད་ དང༌།
དགེ་རྒན་གྱི་འགན་འཁུར་མ་དགོས་པའི་དམིགས་བསལ་སྤྲད་ཆོག་ཅེས་གསུང་
གི་གནང་བ་ཐོབ་རྗེས་གཞི་ནས་ལྕགས་རིར་ཕེབས་དགོས་བྱུང༌། །
ཤིང་འབྲུག (སྤྱི་ལོ་1904) ལོར་དབྱིན་ཇིའི་བཙན་འཛུལ་དམག་བོད་དུ་
འབྱོར་པ་ཕྱིར་བཟློག་བྱེད་སྐབས་བོད་དམག་རྒྱལ་རྩེར་བསྐྱོད་དུས་དམག་སྒར་
སྨན་སྦྱིན་པའི་ཐུགས་འགན་བཞེས་ཏེ་རྒྱལ་རྩེར་ཕེབས་ཤིང་། ས་བྱ(སྤྱི་ལོ་
1909)ལོར་རྒྱལ་བ་སྐུ་ཕྲེང་བཅུ་གསུམ་པ་རྒྱལ་ནང་ནས་གདན་ཞུ་བྱེད་མཁན་
བཀའ་ ཤག་དང༌། ཡིག་ཚང་གི་སྨན་སྦྱིན་པར་སོག་ཡུལ་བར་ཕེབས་མྱོང་་
འདུག སྐབས་དེར་ཡར་ལམ་ཕེབས་ལམ་ལ་གནམ་གཤིས་གྲང་ངར་ཆེ་བ་
དང་། ས་ཐག་རིང་བ་སོགས་གང་ཅིར་སྐུ་ངལ་ཆེན་པོ་ཡོད་པ་དང༌། པཎ་
ཆེན་རིན་པོ་ཆེ་སྐུ་གོང་མ་མཚོ་སྔོན་གྱི་ཚ་འདམ་ཞེས་པའི་བར་ཕེབས་བསུར་
452



ཕེབས་ནས་རྒྱལ་བ་ཡབ་སྲས་གཉིས་ཐུགས་ཡིད་གཅིག་གིས་ཉིན་ལྟར་འབྲལ་
མེད་ཕེབས་པའི་སྐལ་པ་བཟང་པོའི་སྐོར་མང་པོ་དངོས་སློབ་མཁས་དབང་ཐུབ་
བསྟན་ཚེ་རིང་མཆོག་ལ་གསུངས་པ་དྲན་གསོས་མཛད་ནས་ངོ་སྤྲོད་གནང་བྱུང༌།
ད་དུང་ཆུ་བྱི (སྤྱི་ལོ་1912) ལོར་ལུའུ་ཅུན་བོད་ལ་འབྱོར་དུས་གདན་ས་གསུམ་
གྱི་སེར་དམག་གི་སྨན་སྦྱིན་པ་དང་། གཞུང་གི་ཚོགས་འདུ་རྒྱས་འཛོམས་ཀྱི་
སྨན་ སྦྱིན་ པའི་ ཕྱག་ ལས་ གནང་ བ་ སོགས་ ཀྱིས་ སྙན་ གྲགས་ ཆེན་ པོར་ གྱུར།
སྨན་གྱི་ལག་ལེན་ཐད་སྟོད་ལུགས་གཙོ་བོ་དང་། ཕྱི་བཅོས་བཅོས་ཀ་གནང་
རྒྱུར་སྙིང་སྟོབས་ཆེ་ཞིང་ཉམས་མྱོང་ཕུན་སུམ་ཚོགས་པོ་ཡོད་སྟབས་སྣོད་ཀ་་
གཏར་རྒྱུ་དང་། རུས་ཆག་ཆག་བཅིངས་གནང་རྒྱུར་ཤིན་ཏུ་མཁས་པས་ནད་
པ་མང་པོ་དྲག་སྐྱེད་བྱུང་། དེ་ཚོའི་ནང་ལ་བོད་རིགས་ནད་པ་ཡོད་ལ་ཕྱི་རྒྱལ་
གྱི་ནད་པ་ཡང་ཡོད་པ་དཔེར་ན། རྒྱ་གར་ནས་ཡོང་བའི་སོ་ཚབ་སྒར་མཁན་
སན་དྷ་སི་ཟེར་བ་བོད་ལ་ཡོང་བ་དང་། མི་དེ་ཐོག་ཀ་ནས་ཟགས་ཏེ་རྐང་པ་
ཧྲུག་ཆག་སོང་བ་རྒན་སྐལ་བཟང་ལགས་ཀྱིས་སྙིང་སྟོབས་ཆེན་པོས་ཆག་་་་་
བཅིངས་གནང་ནས་སེང་དྲག་བྱུང་བས་སྐབས་དེར་ལྷ་སར་སྙན་གྲགས་ཆེན་པོ་
ཐོན་པ་སོགས་ལ་བརྟེན་རྗེས་སུ་ལྕགས་རི་གྲྭ་ཚང་གི་དགེ་རྒན་ངོ་མའི་ཐུགས་
འགན་བཞེས་ཏེ་གསོ་རིག་འཆད་ཉན་དང་། སྨན་བཅོས་འགྲོ་དོན་གྱི་བྱ་བ་མ་
ཉམས་ཡར་ལྡན་དུ་བྱུང་བའི་ཁར་ལྕགས་རི་གྲྭ་ཚང་གི་ཆོས་གཞིས་གཏོང་ཡོང་
ཉམས་ཆག་ཅི་ཆེའི་གནས་སུ་གྱུར་བ་རྣམས་ཐབས་མཁས་ཀྱི་སྒོ་ནས་གང་ལ་དེ་
འཚམས་ཀྱིས་ཐུགས་ནུས་ཡོད་ཚད་འདོན་གནང་མཛད་དེ་ལེགས་སྤེལ་ཉེས་
འགོག་བྱུང་བར་ལྕགས་རིའི་འཚོ་བྱེད་དབུས་ན་མཛད་རྗེས་ཆེ་བའི་གྲས་ཀ་ཡིན།
མཐར་དགུང་ལོ་བདུན་ཅུ་དོན་ལྔ(སྤྱི་ལོ་1951)ལོ་ལ་ལྕགས་རི་རང་ལ་སྐུ་ཚེའི་
འདུ་བྱེད་སྟོངས། བརྒྱུད་འཛིན་སློབ་མ་མང་དག་བྱུང་བའི་ནང་ནས། གཙོ་
བོ་མཁས་དབང་དགེ་རྒན་ཐུབ་བསྟན་ཚེ་རིང་ལགས་སོགས་བྱུང་སྟེ་བྱ་སྦུག་པའི་
ཕྱག་ལེན་མ་ཉམས་གོང་འཕེལ་ངང་དུ་གནས་ཡོད། །
453



མཁས་དབང་ངག་དབང་ཆོས་གྲགས།
མཁས་དབང་ངག་དབང་ཆོས་༌་་
གྲགས་ནི། ལྷ་ས་ གྲོང་ཁྱེར་གྱི་ནུབ་་་
ཕྱོགས་སྟོད་ལུང་བདེ་ཆེན་རྫོང་ཆུ་བཟང་
ཞེས་ པར་གཡུ་ཐོག་རྙིང་མ་ཡོན་ཏན་་་་
མགོན་པོའི་རིགས་རུས་ལས་ཆད་པའི་
གཡུ་ཐོག་ཁང་གསར་ཞེས་པར་རབ་བྱུང་
བཅོ་ལྔ་པའི་ལྕགས་བྱི་ (སྤྱི་ལོ་1900)
ལོར་འཁྲུངས། དགུང་ལོ་ཆུང་ངུའི་དུས་ནས་ཆུ་བཟང་དགོན་ པར་ཆོས་་་་
ཞུགས་གནང་། དེ་རྗེས་གྲྭ་གཞོན་མང་པོའི་ཁྲོད་ནས་བདམ་གསེས་ཀྱིས་ལྷ་ས་
ལྕགས་པོ་རིར་གསོ་རིག་སློབ་སྦྱོང་མཛད། དུས་ཡུན་ལོ་གསུམ་རིང་ལྕགས་རི་
གྲྭ་ཚང་གི་འདོན་ཆ་རྒྱུད་བཞི་གསོལ་འདེབས་དང་། སྨན་བླའི་མདོ་ཆོག་ཡིད་
བཞིན་དབང་རྒྱལ། གཡུ་ཐོག་སྙིང་ཐིག་གི་ལས་བྱང་དཔག་བསམ་ལྗོན་ཤིང་།
ཚེ་ཡི་རིག་བྱེད་ གླིང་ གི་བསྟན་སྲུང་སྤྱིའི་གཏོར་འབུལ་ སོགས་དང༌། སྨན་་
གཞུང་སྐོར་ནས་རྩ་རྒྱུད། བཤད་རྒྱུད། ཕྱི་མ་རྒྱུད། མན་རྒྱུད་ཚ་གྲང་
གལ་མདོ། རི་ཐང་མཚམས་ཀྱི་ལེའུ། གཞན་ཡང་རྩ་རྒྱུད་སྡོང་འགྲེམས་གསོ་
རིག་རྒྱ་མཚོའི་དགོངས་དོན་དང༌། བཤད་རྒྱུད་སྡོང་འགྲེམས་ཟླ་ཤེལ་ནོར་བུ་
སོགས་བློ་འཛིན་ངག་སྐྱོར་ཐུབ་སྟེ་ཚོགས་རྒྱུགས་སྤྲོད་ཐུབ་པ་བྱུང༌། །
མེ་འབྲུག (སྤྱི་ལོ་1916) ལོར་ལྷ་སར་སྨན་རྩིས་སློབ་གྲྭ་གསར་འཛུགས་
454



ཐོག་མཁས་དབང་མཁྱེན་རབ་ནོར་བུ་མཆོག་ལྕགས་རི་གྲྭ་ཚང་གི་དབུ་འཛིན་
གཅིག་ལྕོགས་གནང་སྐབས་ལྕགས་རིའི་ཁོངས་ནས་སྨན་སློབ་གསུམ་ཡོད་པ་སྟེ།
འཆི་མེད་རྒྱལ་མཚན། འཕྱོས་ ལམ་རིམ་དགོན་གྱི་བློ་བཟང་དཔལ་འབྱོར།
སྟོད་ལུང་ཆུ་བཟང་ངག་དབང་ཆོས་གྲགས་བཅས་ཡིན་ཞིང་། ཁོང་གསུམ་ནི་
རྩ་བའི་ཐོབ་ཐང་རྩིས་སྤྲོད་ཀྱི་དགེ་ཕྲུག་ཡིན་པས་སློབ་གཉེར་སྐོར་མཁས་དབང་
མཁྱེན་རབ་ནོར་བུ་མཆོག་ནས་འགན་བཞེས་དང་། དགོན་པའི་སྒྲིགས་ལམ་
ཀུན་སྤྱོད་སྐོར་དགེ་རྒན་སྐལ་བཟང་ལེགས་བཤད་ལགས་སུ་བཀའ་མངགས་
མཛད་འདུག །
དེ་རྗེས་ལྕགས་རི་གྲྭ་ཚང་གི་སྨན་པའི་གྲལ་ནས་ལྷོ་ཁ་སྣེ་གདོང་བན་ཚང་
ཚུལ་ཁྲིམས་དར་རྒྱས་དང་། ཆུ་ཤུར་ཐར་པ་གླིང་ངག་དབང་འཕྲིན་ ལས།
འཕན་པོ་རྒྱལ་སྟོད་བློ་བཟང་ཆོས་ཉིད། སྟོད་ལུང་ཆུ་བཟང་ངག་དབང་ཆོས་
གྲགས་བཅས་མི་བཞི་སྨན་རྩིས་ཁང་དུ་རྩིས་རིག་སྐར་ནག་སློབ་པར་ཆེད་བསྐོས་
གནང་། མ་གཞི་ལོ་བཞིའི་རིང་རྩིས་པ་ཐོན་རྒྱུའི་དགོངས་བཞེད་ཡོད་རུང་།
ཤིང༌གླང༌(སྤྱི་ལོ་ 1925)ལོར་ལྕགས་རི་དང་སྨན་རྩིས་ཁང་དབར་འཐེན་་་་
འཁྱེར་བྱུང་སྟེ་མུ་མཐུད་སློབ་སྦྱོང་བྱེད་རྒྱུ་བཞག་ནས་རྩིས་སློབ་གཞན་རྣམས་
དང་མཉམ་དུ་ངག་དབང་ཆོས་གྲགས་གང་ཉིད་ཀྱང་བཞུགས་ཐབས་བྲལ་ཏེ་
ལྕགས་རིར་ཕྱིར་ཕེབས་མཛད་དགོས་བྱུང༌། ད་ ལྟ་ སྨན་རྩིས་ ཁང་དུ་ཉར་་་
འཚག་བྱས་པའི་ལོ་ཐོ་རྙིང་པའི་གྲས་སུ་ངག་དབང་ཆོས་གྲགས་དང་མཉམ་དུ་
རྩིས་པ་མི་གཉིས་ཀྱིས་ཕུལ་བའི་ཤིང་བྱིའི་ལོ་ཐོ་ཡོད་པ་ད་ལྟའང་ཉར་ཚགས་
བྱས་ཡོད། ལྕགས་རིའི་དགེ་ རྒན་ཆེན་མོ་ཐུབ་བསྟན་ཚེ་རིང་མཆོག་གིས་་་་
སྐབས་དེར་ལྕགས་རི་ནས་བཏང་བའི་རྩིས་པ་ཚང་མས་ལོ་ཐོ་རྒྱུགས་འབུལ་ཞུས་
ཚུལ་གསུངས་བྱུང་བས་གལ་སྲིད་འཐེན་འཁྱེར་མ་བྱུང་ཚེ་ལྕགས་པོ་རིར་སྨན་
རྩིས་གཉིས་ལྡན་གྱི་མི་སྣ་མང་ཙམ་ཐོན་རྒྱུ་ཡིན་རུང་བར་ཆད་དབང་གིས་མཁས་
དབང་མཁྱེན་རབ་ནོར་བུའི་ཐུགས་བསྐྱེད་རྨད་དུ་བྱུང་བ་ལམ་ལྷོང་མ་བྱུང༌།
455



ཆུ་སྤྲེལ་ལོར་སྔར་སྲོལ་ལྟར་ལྕགས་རི་གྲྭ་ཚང་ནས་བོད་དམག་དམག་སྒར་ཕྱོགས་
ཐོན་སྐབས་སྨན་པ་ཆེད་གཏོང་དགོས་པ་ལྟར་ངག་དབང་ཆོས་གྲགས་མཆོག་ལྷ་
སྡིངས་མདའ་དཔོན་གྱི་བླ་སྨན་གནང་སྟེ་ཆབ་མདོར་ལོ་ལྔ་དྲུག་ཙམ་བཞུགས།
ས་སྟག་ལོར་ལྕགས་པོ་རིའི་སྨན་པའི་དགེ་རྒན་བསྐོ་གཞག་བྱུང་སྟེ་ཆབ་མདོ་ནས་
ལྷ་སར་ཕེབས་ཤིང་སྔ་ཕྱིར་ལྕགས་པོ་རིའི་གཞིས་ཀ་དཔལ་སྡིངས་ཞེས་པར་ལོ་ངོ་
གསུམ་བཞུགས། རྭ་སྒྲེང་རྒྱལ་ཟུར་གནང་སྐབས་ཐོག་མར་ཨེམ་རྗེ་བྱམས་པ་
ལགས་བླ་སྨན་མཛད་རྒྱུའི་དགོངས་པ་ཡོད་རུང་བྱམས་པ་ལགས་ནས་རང་ཉིད་
ལམ་འགྲོ་མེད་ཚུལ་སོགས་ཀྱི་རྒྱུ་མཚན་ཞུས་མཐར་ལྕགས་སྦྲུལ་ལོར་དགེ་རྒན་
ངག་དབང་ཆོས་གྲགས་རྭ་སྒྲེང་རིན་པོ་ཆེའི་བླ་སྨན་མཛད། རྭ་སྒྲེང་དབུ་ཉེས་
བྱུང་རྗེས་ལྕགས་རིར་བཞུགས་ནས་དགེ་ རྒན་གྱི་ཕྱག་ལས་མུ་མཐུད་ཐུགས་་
འགན་བཞེས། མེ་སྤྲེལ་(སྤྱི་ལོ་1956) ལོར་རྒྱལ་བ་སྐུ་ཕྲེང་བཅུ་བཞི་པ་ཆེན་
པོའི་སྐུའི་བླ་སྨན་དང་རྩེ་དྲུང་ལས་ཚན་གནས་ལྔ་པའི་གོ་གནས་བསྩལ། ས་
ཕག ( སྤྱི་ལོ་1959)ལོར་ངག་དབང་ཆོས་གྲགས་མཆོག་ལྷ་ས་སྨན་རྩིས་ཁང་དུ་
གདན་ཞུས་ཀྱིས་སྨན་བཅོས་ལས་དོན་ནང་ཞུགས་ཏེ། ཡོན་ཀྲང་མཁྱེན་རབ་
ནོར་བུའི་དྲུང་དུ་དཔོན་སློབ་ཐུགས་དམ་གཙང་མས་འགྲོ་དོན་སྔ་ན་མེད་པའི་
མཛད་འཕྲིན་བསྐྱངས། ཆུ་སྟག (སྤྱི་ལོ་1963)ལོར་སྨན་རྩིས་ཁང་གི་ཡོན་
ཀྲང་སྐུ་གཞོན་པ་དང༌། གྲོང་ཁྱེར་སྲིད་གྲོས་ཀྱི་ཨུ་ཡོན་གྱི་མཚན་གནས་བཞེས།
དེ་དུས་རང་ཉིད་ཀྱི་ཐུན་མོང་མ་ཡིན་པའི་ཉམས་མྱོང《ཕོ་ནད་བཅོས་ཐབས»
ཞེས་པ་རྩོམ་སྒྲིག་མཛད། །
“རིག་གནས་གསར་བརྗེའི” སྐབས་ངག་དབང་ཆོས་ གྲགས་ མཆོག་ལ་
སྔར་གྱི་གོ་གནས་དང་། ལོ་རྒྱུས་ལ་བསྙད་པས་ཉེས་མིང་སྣ་ཚོགས་བཀལ་ཏེ་
དགག་པ་འཐབ་རྩོད་ཕོག་པར་མ་ཟད་མངའ་བདག་གི་ཞྭ་མོ་གཡོགས་ཏེ་ལོ་ཤས་
རིང་ངལ་རྩོལ་བསྒྱུར་བཀོད་ནང་བཞུགས་དགོས་བྱུང་། ཏང་གི་སྐབས་བཅུ་
གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པ་ཚོགས་ཚུན་དང༌།
456



ལྷག་པར་སྤྱི་ལོ་1980ལོར་ཀྲུང་དབྱང་གི་ཡིག་ཆ་ཨང་31པ་བོད་ལ་དོན་འཁྱོལ་
གནང་རྗེས་དེ་སྔའི་ཉེས་མིང་རྣམས་དཀར་འདོན་མཐར་ཕྱིན་ ཐོག་སྨན་རྩིས་
ཁང་གི་ཡོན་ཀྲང་གཞོན་པའི་གོ་གནས་བསྐྱར་གསོ་དང་དེ་བཞིན་ཀྲུའུ་རིན་དགེ་
རྒན་སྨན་པའི་ལག་རྩལ་གོ་གནས་ཀྱང་ཆོག་མཆན་གནང་བ་སོགས་ལས་དམ་པ་
དེའི་ཐུགས་ལ་མཉེས་ཚོར་ཅི་ཆེ་བྱུང་། འོན་ཀྱང་དགུང་ལོ་མཐོ་བ་དང༌། སྐུ་
གཟུགས་སྐྱོ་བའི་དབང་གིས་མི་རིང་བར་ཕོ་བའི་ནད་རོ་འཕར་ཏེ་སྨན་བཅོས་
གང་ཟབ་ཞུས་ཀྱང་དྲག་སྐྱེད་མེད་སྟབས་དམ་པ་དེའི་ཐུགས་དགོངས་ལྟར་སྔར་
གྱི་འཁྲུངས་ཡུལ་སྟོད་ལུང་ཆུ་བཟང་གཡུ་ཐོག་ཁང་གསར་དུ་སྐུ་མཆེད་ཡོད་སར་
གདན་ཞུས་ཀྱིས་སྤྱི་ལོ་1981ལོའི་ཟླ་བ་8ཚེས་3ལ་དགོངས་པ་རྫོགས། དེ་དུས་
དགུང་ལོ་བརྒྱད་བཅུ་ལ་ཕེབས་ཡོད། །
457



སྨན་པ་མཁས་ཆེན་དབྱངས་ཅན་ལྷ་མོ།
སྨན་པ་མཁས་ཆེན་དབྱངས་ཅན་
ལྷ་མོའི་ཡབ་ནི་ཆབ་མདོ་ས་གནས་རི་བོ་
ཆེ་ཡང་དགོན་བླ་བྲང་གི་བླ་མ་རྗེ་དྲུང་
བྱམས་པ་འབྱུང་གནས་དང༌། ཡུམ་ནི་
ཆབ་མདོ་ས་གནས་ངོམ་ས་སྒང་སྡེ་པའི་
བུ་མོ་ཚུལ་ ཁྲིམས་ཡིན་ཞིང་། མེ་རྟ་་་
(སྤྱི་ལོ་1906)ལོར་རྗེ་དྲུང་བྱམས་པ་
འབྱུང་གནས་འཁོར་བཅས་པདྨ་བཀོད་
དུ་བཞུགས་སྐབས (སྤྱི་ལོ་1907)
བོད་མེ་ལུག་ལོ་ཟླ་དང་པོའི་ཚེས་གཅིག་
ཉིན་ གནས་ པདྨ་ བཀོད་ དུ་ འཁྲུངས།
ཡབ་རྗེ་དྲུང་བྱམས་པ་འབྱུང་གནས་ནི་རིག་པའི་གནས་ལྔར་བྱང་དུ་ཆུབ་པའི་
གྲགས་པ་ཤིན་དུ་ཆེ་བ་ཞིག་ཡིན་ལ། ལྷག་པར་དུ་གསོ་རིག་སྨན་སྦྱོར་གྱི་ཕྱག་
བཞེས་ཐད་དེ་བས་གྲགས་པ་ཤིན་ཏུ་ཆེ་བ་ཞིག་ཡིན། རྗེ་དྲུང་བྱམས་པ་འབྱུང་
གནས་པདྨ་བཀོད་ནས་རི་བོ་ཆེར་ཕྱིར་ཕེབས་མཛད་རྗེས་དབྱངས་ཅན་ལྷ་མོས་
སློབ་སྦྱོང་གནང་འགོ་གཙུགས་ཏེ་ཐོག་མར་བོད་ཡིག་འབྲི་ཀློག་དང་སུམ་རྟགས་
སྙན་ངག་སོགས་སློབ་སྦྱོང་གནང་ཞིང་། དེ་ནས་སྨན་གཞུང་སློབ་སྦྱོང་གནང་
སྟེ་ཆུ་ཚོད་རེ་གཉིས་ནང་སྨན་གཞུང་ཤོག་ལྷེ་བཅོ་ལྔ་སྐོར་ངག་སྐྱོར་གནང་ཐུབ་
458



པ་སོགས་ཁྱད་འཕགས་ཀྱི་གྲུབ་འབྲས་ཐོབ། །
དབྱངས་ཅན་ལྷ་མོ་དགུང་ལོ་བཅུ་གཅིག་སྐབས་དེ་སྔའི་བོད་ས་གནས་
སྲིད་གཞུང་གིས་རྗེ་དྲུང་བྱམས་པ་འབྱུང་གནས་རྒྱུ་དང་ངན་འབྲེལ་བྱས་པའི་
ནག་ཉེས་བཀལ་ཏེ་བྱང་སྟག་རིང་དུ་རྒྱང་འབུད་དུ་བཏང་ནས་སྟག་རིང་དགོན་
པར་རྩིས་སྤྲད་ཅིང་། སྐབས་དེར་སྟག་ལུང་རྩེ་སྤྲུལ་སྐུ་གོང་མས་རྒྱལ་བ་སྐུ་
ཕྲེང་བཅུ་གསུམ་པར་རྗེ་དྲུང་བྱམས་པ་འབྱུང་གནས་སྟག་ལུང་དགོན་པར་་་་
གདན་འདྲེན་ཞུས་ཆོག་པའི་སྙན་ཞུ་ཕུལ་དོན་ལྟར་ཆོག་མཆན་ཐོབ་སྟེ་སྟག་ལུང་
དགོན་པར་གདན་ཞུས་ཀྱིས་སྟག་ལུང་དགོན་པར་བཞུགས་སྐབས། སྨན་རྩིས་
ཁང་གིས་རྒྱལ་བ་སྐུ་ཕྲེང་བཅུ་གསུམ་པར་རྗེ་དྲུང་བྱམས་པ་འབྱུང་གནས་ཀྱི་ས་
ནས་གསོ་རིག་སྨན་སྦྱོར་གྱི་ཁྲིད་ལུང་འགའ་ཞིག་ཞུས་ཆོག་པའི་སྙན་ཕུལ་ཆོག་
མཆན་ཐོབ་པ་ལྟར་སྨན་རྩིས་ཁང་ནས་སྨན་པ་གཉིས་སྟག་ལུང་དགོན་དུ་ཆེད་
ཕེབས་ཀྱིས་རྗེ་དྲུང་གི་ས་ནས་གསོ་རིག་སྨན་སྦྱོར་གྱི་ཁྲིད་ལུང་འགའ་ཞིག་ཞུ་
གནང་མཛད་ཅིང་། སྐབས་དེར་རྗེ་དྲུང་བྱམས་པ་འབྱུང་གནས་ཀྱིས་སྨན་པ་
དེ་གཉིས་ལ་ང་ལ་བུ་མོ་ཞིག་ཡོད་པ་དེ་ལ་སྨན་རྩིས་ཁང་ནས་མིག་འབྱེད་ཀྱི་ལག་
རྩལ་བསླབ་རོགས་གནང་ཞེས་རེ་འདུན་ཞུ་གནང་མཛད། །
དབྱངས་ཅན་ལྷ་མོ་དགུང་ལོ་བཅུ་གསུམ་གྱི་སྐབས་སུ་རང་སྐྱ་འཕེར་བའི་
སྒོ་ནས་རྩ་ཆུར་བརྟག་མཁས་པའི་སྨན་པ་བཟང་པོ་ཞིག་བྱུང་སྟེ་སྨན་བཅོས་ཀྱི་
ཕྱག་ལས་གནང་ཞིང་། དེ་རྗེས་སྨན་རྩིས་ཁང་དུ་སྨན་ཞུར་ཕེབས་སྐབས་སྨན་
ཞུ་བ་སླེབས་པའི་གནས་ཚུལ་ཡོན་ཀྲང་དམ་པ་མཁྱེན་རབ་ནོར་བུ་མཆོག་ལ་སྙན་
སེང་ཞུས་པ་དང་། ཡོན་ཀྲང་མཆོག་ནས་སྨན་ཞུ་བ་ག་འདྲ་ཞིག་འདུག་གམ།
དེ་སྔོན་ཁམས་པའི་བླ་མ་ཞིག་གིས་མིག་འབྱེད་རྒྱུ་བསླབ་རོགས་ཞེས་མངགས་པ་
ཞིག་ཡོད་པ་དེ་མིན་ནམ། ཡར་སྐད་ཐོངས་ཤོག་གསུངས་ཏེ་ཇི་ལྟར་ཡིན་མིན་
བཀའ་འདྲི་གནང་ནས་དེ་སྔོན་བཀའ་མངགས་སྐྱབས་འཇུག་ཞུས་པ་དེ་ཡིན་པ་
ར་སྤྲོད་བྱུང་སྟེ་དེ་ནས་བཟུང་སྨན་རྩིས་ཁང་དུ་མིག་འབྱེད་ཀྱི་ལག་རྩལ་སློབ་
459



ici
སྦྱོང་བྱེད་དུ་བཅུག་པ་གནང་། དེ་ནས་མིག་འབྱེད་ཀྱི་ལག་རྩལ་མཐར་ཕྱིན་པ་
བསླབས་རྗེས་ལྷ་ས་དང་ ཆབ་མདོ་ཁུལ་དུ་དབུལ་ཞིང་ཕོངས་པའི་ཉམ་ཐག་
ལོང་བ་མང་པོའི་མིག་ཕྱེ་བ་དང་། ལོང་བ་དེ་ཚོའི་ས་ནས་སྨན་བཅོས་བྱས་
པའི་གླ་ཆ་ལེན་རྒྱུ་ལྟ་ཞོག་ལོང་བ་ཕལ་ཆེ་བའི་རླུང་བཅོས་ཀྱི་འཚོ་ཟས་ཀྱང་རང་
ཉིད་ཀྱིས་མཁོ་སྤྲོད་གནང་བ་དང་། ཕྱོགས་མཐའ་ནས་ལྷ་སར་ཡོང་བའི་ནད་
པར་གནས་ཚང་འཚོལ་རོགས་མཛད་པར་མ་ཟད་གནས་གླ་ཡང་རང་ཉིད་ཀྱིས་
སྤྲོད་རོགས་མཛད་པ་སོགས་ལ་བརྟེན་རྒྱུས་མངའ་ཡོད་པའི་མང་ཚོགས་ཚང་
མས་དད་གུས་ཧ་ཅང་ཆེན་པོ་བྱེད་བཞིན་ཡོད། །
ས་བྱི་(སྤྱི་ལོ་1948)ལོར་འབྲུག་པ་རྒྱལ་པོ་འཇིགས་མེད་དབང་ཕྱུག་གི་
སྤྱན་ལོང་སྟབས་ལྷ་སར་བང་མི་ཆེད་བཏང་གིས་མཁས་དབང་དབྱངས་ཅན་ལྷ་
མོ་འབྲུག་ཡུལ་དུ་རྒྱལ་པོའི་སྤྱན་འབྱེད་བར་གདན་འདྲེན་ཞུས་ཏེ་འབྲུག་པ་རྒྱལ་
པོའི་སྤྱན་ཕྱེ་བར་མ་ཟད་འབྲུག་ཡུལ་དུ་བཞུགས་རིང་ལ་སྨན་བཅོས་རྒྱ་ཆེ་མཛད་
པ་སོགས་ལ་ཕན་འབྲས་མངོན་གསལ་ཅན་ཐོབ་པར་བརྟེན་འབྲུག་ཡུལ་དུའང་
སྐད་གྲགས་ཀྱིས་ཁྱབ་པ་བྱུང་ཞིང༌། དེ་ནས་ལྷ་སར་ཕྱིར་ལོག་གནང་རྗེས་ཆུ་
འབྲུག་ (སྤྱི་ལོ་1951)ལོར་ཡོན་ཀྲང་དམ་པ་མཁྱེན་རབ་ནོར་བུ་མཆོག་གིས་
མིག་འབྱེད་ལག་རྩལ་གྱི་སློབ་ཐོན་ཨང་དང་པོའི་ལག་ཁྱེར་གནང་བར་མ་ཟད་
སྨན་པ་ངག་དབང་ཕུན་ཚོགས་དང་མཉམ་དུ་སྟག་རྩེ་དང་། རྭ་སྒྲེང༌། མལ་
གྲོ། འབྲི་གུང་། ཟངས་རི་སོགས་རྫོང་ཁག་བཅོ་བརྒྱད་ཕལ་ཆེ་བར་མིག་
འབྱེད་དང༌། སྨན་སྦྱིན་དུ་གཏོང་གནང་མཛད་དེ། ཆུ་འབྲུག་ (སྤྱི་ལོ་་་
1951)ནས་ཆུ་སྦྲུལ་ (སྤྱི་ལོ་1953) བར་ལོ་གསུམ་རིང་དཀའ་ངལ་ཁྱད་བསད་
ཀྱི་སྒོ་ནས་ལོང་བ་སུམ་བརྒྱ་ལྷག་ཙམ་གྱི་མིག་ཕྱེ་པ་དང༌། ས་གནས་སོ་སོའི་
ནད་པ་ཚང་མར་སྨན་བཅོས་ཕྱག་ལས་ཞིབ་ཚགས་གནང་བ་དང༌། མེ་སྤྲེལ་
(སྤྱི་ལོ་1956) ལོར་ཕ་ཡུལ་དུ་ཐེངས་གཅིག་ཕེབས་སྐབས་ཀྱང་ཆབ་མདོ་དང་།
རི་བོ་ཆེར་བཞུགས་རིང་ཡར་མར་ཕེབས་ལམ་འཁེལ་ས་ས་གནས་སོ་སོར་ཡང་
460



མིག་འབྱེད་དང་སྨན་བཅོས་ཀྱི་ཕྱག་ལས་མཛད་པ་བཅས་ཀྱི་གྲགས་པ་ཧ་ཅང་
ཆེན་པོ་ཐོབ་ཡོད། ས་ཁྱི་ (སྤྱི་ལོ་1958) ལོར་ལྷ་སར་ཕྱིར་ཕེབས་མཛད་པ་
ནས་ཡོན་ཀྲང་དམ་པ་མཁྱེན་རབ་ནོར་བུ་མཆོག་གིས་དབྱངས་ཅན་ལྷ་མོ་དངོས་
སུ་སྨན་རྩིས་ཁང་གི་སྒྲིགས་ཁོངས་སུ་འཇུག་གནང་མཛད་དེ་སྨན་རྩིས་ཁང་དུ་
སྨན་བཅོས་ཀྱི་ཕྱག་ལས་མཛད། །
སྔོན་ཆད་སྨན་གཞུང་རྒྱུད་བཞིའི་ནང་བུད་མེད་དང་། བྱིས་པའི་ནད་
རིགས་ངོས་འཛིན་དང་། བཅོས་ཐབས་སྐོར་ལ་གཞུང་དང་ལག་ལེན་ཕུན་
སུམ་ཚོགས་པ་ཡོད་པར་མ་ཟད། ཕྱིས་ཀྱི་སྨན་པ་མཁས་པ་མང་པོས་དེ་དག་
བརྒྱུད་འཛིན་དང༌། འཕེལ་རྒྱས་ཤུགས་ཆེན་བཏང་ནས་བུད་མེད་སྨན་་་་་
པའང་མི་ཉུང་བ་བྱུང་ཡོད། འོན་ཀྱང་བར་སྐབས་ཤིག་ནས་གནས་ཚུལ་སྣ་
ཚོགས་དབང་གིས་བོད་ལུགས་སྨན་པ་མང་ཆེ་བ་གྲྭ་བཙུན་ནམ་སྐྱེས་པ་ཡིན་པ་
ལས་བུད་མེད་ཀྱིས་སྨན་པ་བྱེད་མཁན་ཧ་ཅང་དཀོན་པར་བརྟེན་རིམ་གྱིས་བུད་
མེད་དང་བྱིས་པའི་ནད་རིགས་བཅོས་ཐབས་སྐོར་ལ་དོ་སྣང་ཆུང་སྐྱོན་གྱི་གནས་
ཚུལ་ཚབས་ཆེ་ལྷགས་པར་མ་ཟད། ཐ་ན་འགའ་རེས་བུད་མེད་ཀྱིས་བོད་ཀྱི་
གསོ་རིག་སྦྱངས་ན་ཧ་ཅང་མ་འགྲིག་པ་ལྟ་བུའི་ངོས་འཛིན་བྱེད་མཁན་ཡང་བྱུང་
འདུག འོན་ཀྱང་ཡོན་ཀྲང་མཁྱེན་རབ་ནོར་བུ་མཆོག་ནས་དབྱངས་ཅན་ལྷ་
མོར་བུད་མེད་སྨན་སྦྱོང་རྒྱུར་ཐོག་མཐའ་བར་གསུམ་དུ་ཐུགས་བརྩེ་ཆེན་པོས་
རྗེས་སུ་གཟུང་མཐར་བུད་མེད་སྨན་པ་མཁས་པ་དབྱངས་ དགའ་ཞེས་སྐད་་་་
གྲགས་ཅན་ཞིག་ཏུ་གྱུར། །
ས་ཕག(སྤྱི་ལོ་1959)ལོར་དམངས་གཙོའི་བཅོས་བསྒྱུར་སྐབས་་་་་་་
དབྱངས་ཅན་ལྷ་མོས་སྔར་བཞིན་སྨན་རྩིས་ཁང་དུ་ཕྱག་ལས་གནང་འགོ་ཚུགས་
ཤིང༌། རྒྱལ་ཁབ་ཀྱི་ལས་བྱེད་པར་བསྒྱུར་ནས་འཚོ་བའི་ཐོབ་ཐང་སོགས་ལ་མི་
དམངས་སྲིད་གཞུང་གི་གཟིགས་སྐྱོང་བླ་ན་མེད་ པ་ ཐོབ། སྐབས་དེར་་་་་་
དབྱངས་ཅན་ལྷ་མོས་ཉིན་ལྟར་སྨན་རྩིས་ཁང་གི་སྒོ་བསྟེན་སྨན་བཅོས་གནང་བ་
461



དང༌། སྐབས་རེ་སློབ་དཔོན་མཁྱེན་རབ་ནོར་བུའི་བཀའ་ལྟར་ལྷ་ས་གྲོང་ཁྱེར་
ཕྱི་ནང་དུ་ནད་པ་ལྗིད་པའི་རིགས་ལ་ནད་སྐོར་གནང་བར་ཕེབས་པར་མང་
ཚོགས་ཀྱི་དགའ་བསུ་ཐོབ་ཡོད། །
ལྕགས་གླང(སྤྱི་ལོ་1962)ལོར་སྨན་རྩིས་ཁང་དུ་བུད་མེད་དང་ཕྲུ་གུའི་
སྡེ་ཁག་འཛུགས་སྐབས་ཡོན་ཀྲང་མཁྱེན་རབ་ནོར་བུ་མཆོག་ནས་བུད་མེད་དང་
བྱིས་པའི་སྡེ་ཁག་གི་ཀྲུའུ་རིན་དང་པོ་དེ་དབྱངས་ཅན་ལྷ་མོར་བསྐོ་གཞག་བསྩལ་
བ་ནས་བཟུང་བུད་མེད་དང་བྱིས་པའི་ན་ཚ་བསྟེན་མཁན་ཇེ་མང་དུ་སོང་བ་
དང་འབྲེལ་བོད་ལུགས་གསོ་རིག་གི་བུད་མེད་དང་བྱིས་པའི་སྡེ་ཁག་ལ་རྣམ་པ་
གསར་པ་ཞིག་ཐོན་པར་བརྟེན་སྐབས་དེར་ སློབ་ དཔོན་མཁྱེན་རབ་ནོར་བུ་་་
མཆོག་ནས་དབྱངས་ཅན་ལྷ་མོར་བརྒྱུད་འཛིན་བུད་མེད་སྨན་པ་གསོ་སྐྱོང་བྱེད་
རྒྱུའི་ཞལ་ཏ་བསླབ་བྱ་མཛད་པར་མ་ཟད། བུད མེད་ཀྱི་ན་ཚའི་སྐོར་ལ་ཉམས་
མྱོང་ཕྱོགས་བསྒྲིགས་བྱེད་རྒྱུར་བསྐུལ་མ་ཡང་ཡང་གནང་ཞིང༌། གོང་རིམ་
དབུ་ཁྲིད་ལའང་སློབ་ཕྲུག་གསར་པ་བསྡུ་སྐབས་བུད་མེད་སྨན་པ་གྲངས་ཚད་
ངེས་ཅན་ཞིག་དགོས་ལུགས་སོགས་ཞུ་གནང་མཛད་པ་རེད། །
ཆུ་ཡོས (སྤྱི་ལོ་1963)ལོར་སྨན་རྩིས་ཁང་དུ་བརྒྱུད་འཛིན་སློབ་ཕྲུག་
གསར་དུ་བསྡུས་པའི་ནང་བུད་མེད་སྨན་པ་སྦྱོང་མཁན་མི་ཉུང་བ་བྱུང་བ་དེས་
ལོ་རྒྱུས་ཐོག་བོད་ལུགས་སྨན་པའི་ནང་བུད་མེད་སྨན་པ་བྱེད་མཁན་ཉུང་ཉུང་
ཡིན་པའི་གནས་ཚུལ་མཇུག་བསྒྲིལ་བ་རེད།
ཤིང་འབྲུག (སྤྱི་ལོ་1964)ལོར་དབྱངས་ཅན་ལྷ་མོས་རང་གིས་ལོ་མང་
རིང་བསགས་པའི་བུད་མེད་ཀྱི་ནད་རིགས་བཅོས་ཐབས་ཀྱི་ཉམས་མྱོང་བྲིས་
ནས་ཚོགས་ཆེན་ཐོག་ངོ་སྤྲོད་གནང་བར་སྨན་རྩིས་ཁང་ནང་སླར་ཡང་སྙན་པའི་
གྲགས་པས་ཁྱབ་པ་བྱུང་། །
དེང་སྐབས་སྨན་རྩིས་ཁང་དུ་སྒོ་བསྟེན་དང༌། ནད་ཁང་ལ་བུད་མེད་
བྱིས་པའི་སྡེ་ཁག་གི་བུད་མེད་སྨན་པ་དང༌། ནད་སྐྱོང་པ་མང་པོ་ཡོད་པ་མ་
462



ཟད། དེའི་ནང་བོད་རིགས་དང༌། ལྷོ་པ་རིགས། མོན་པ་རིགས། ཧུའེ་
རིགས་སོགས་སྨན་ཁང་ཡོངས་ཀྱི་ལས་བཟོའི་ནང་བརྒྱ་ཆ་42ཙམ་བུད་མེད་ཡིན་
པས་སླད་ཕྱིན་བོད་ཀྱི་གསོ་རིག་གི་ནང་ཚན་བུད་མེད་དང༌། བྱིས་པའི་སྨན་
བཅོས་བྱེད་མཁན་དཔུང་ཁག་དེ་དག་སྲ་བརྟན་གོང་འཕེལ་དུ་འགྲོ་རྒྱུར་ཐེ་ཚོམ་
ཡིད་གཉིས་བྲལ་བ་ཡིན་ལགས། །
463



རྒྱ་ཡེ་བློ་བཟང་ཉི་མ།
རྒྱ་ཡེ་བློ་བཟང་ཉི་མ་ནི་སྤྱི་ལོ་་་་་
1933ལོར་མཚོ་སྔོན་ཞིང་ཆེན་གུང་ཧོ་་
རྫོང་རིག་སྨོན་ཞང་རྒྱ་ཡེ་སྡེ་བར་་་་་་་་
འཁྲུངས་ཤིང༌། དགུང་ལོ་བཅུ་བདུན་
སྟེང་ནས་སྨན་པ་མཆོག་གྲུབ་སོགས་སྨན་
པ་སྙན་གྲགས་ཅན་དུ་མ་དགེ་ རྒན་ལ་་་
བསྟེན་ནས་གསོ་རིག་རྒྱུད་བཞི་དང་ཤེལ་
གོང་ འཕྲེང་ སོགས་ བསླབས།
1961ལོ་ནས་བཟུང་ཞིང་ཆེན་ཀྲུང་དབྱི་
སྨན་ཁང་གི་བོད་ཀྱི་སྨན་པ་གྲགས་ཅན་
ཚུལ་ཁྲིམས་རྒྱ་མཚོ་ལོ་ངོ་ཉི་ཤུ་ལྷག་རིང༌
ལ་བསྟེན་ནས་བོད་སྨན་གྱི་གཞུང་ལུགས་དང་ལྷག་ཏུ་མན་ངག་ལག་ལེན་གྱི་སྐོར་
མང་པོ་བྱང་ཆུབ་པར་གྱུར། །
ད་ལྟ་ཁོང་གིས་མཚོ་སྔོན་ཞིང་ཆེན་བོད་སྨན་ཁང་གི་མཚན་འཛིན་ཡོན་
ཀྲང་དང་སྨན་པ་འབུམ་རམས་པ། ཞིང་ཆེན་རིམ་པའི་བོད་སྨན་རིགས་་་
གཅིག་མཁས་ཅན། ཞིང་ཆེན་ཚན་རིག་མཐུན་ཚོགས་ཀྱི་རྒྱུན་ལས་ཨུ་ཡོན།
ཞིང་ཆེན་སྲིད་གྲོས་དང་དམངས་ཆེན་གྱི་རྒྱུན་ལས་ཨུ་ཡོན་བཅས་ཀྱི་འགན་ཁུར་
ཡོད་པ་དང་། སྨན་ཡིག་གཅེས་བསྡུས་སྙིང་ནོར་དང་། ཟིན་ཏིག་མཛེས་
464



རྒྱུན། མཚོ་སྔོན་བོད་ལུགས་ གསོ་ རིག་ སློབ་ གླིང་ གི་ ཚོད་ ལྟའི་ སློབ་ དེབ།
རྒྱལ་ཡོངས་བོད་ལུགས་གསོ་རིག་སློབ་ཆེན་གྱི་སློབ་ཁྲིད་རྩ་གནད། བོད་སྨན་
ཚད་ གཞི་ སོགས་ ཀྱི་ ལེགས་ སྒྲིག་ དང་ རྩོམ་ སྒྲིག་ གི་ འགན་ བཞེས་ མྱོང་ ལ།
མཆིན་པའི་ནད་ཀྱི་རྟགས་བཅོས་དང༌། སྨན་གྱི་ནོར་འཕྲེང་འགའི་ངོ་སྤྲོད་
ཞེས་པ་སོགས་ཀྱི་ཆེད་རྩོམ་སྤེལ་མྱོང་བ་མ་ཟད་། ཁོང་ཉིད་རྩོམ་སྒྲིག་གི་ལས་
ལ་ཞུགས་པའི་ཀྲུང་གོའི་བོད་སྨན་ཞེས་པའི་གསུང་པོད་གསུམ་ཡོད་པའི་དཔེ་ཆ་
དེར་ཞིང་ཆེན་ཚན་རྩལ་སྔོན་ཐོན་གྱི་བྱ་དགའ་གཉིས་པ་ཐོབ། 1983ལོར་
རྒྱལ་ཁབ་མི་རིགས་ལས་དོན་ཨུ་ཡོན་ལྷན་ཁང་དང་། ངལ་རྩོལ་མི་དོན་པུའུ།
ཀྲུང་གོའི་ཚན་རྩལ་མཐུན་ཚོགས་བཅས་ཀྱིས་“གྲངས་ཉུང་མི་རིགས་ས་ཁུལ་དུ་
དུས་ རིང་ པོར་ ཚན་རྩལ་ ཕྱག་ ལས་ གནང༌ མཁན་ གྱི་ ཕུལ་ བྱུང༌ བྱ་ དགའ་”
གནང༌། །
ཁོང་གི་མཛད་རྣམ་དག་ཚིག་གཅིག་ཏུ་བརྗོད་ན། ཉེ་རིང་ཆགས་སྡང་
དང་མཐོ་དམའ་དྲག་ཞན་སོགས་ཅི་ཡང་མེད་པར་འགྲོ་བ་ནད་པར་སྙིང་རྗེ་དང་
ཕན་སེམས་གཅིག་པུས་ཀུན་ནས་བསླང་ཏེ་ནད་གྱི་སྡུག་བསྔལ་ལས་སྐྱོབ་ཅི་ཐུབ་
དང༌། ཐ་ན་རང་གི་སྒོར་མོ་དང་ཅ་ལག་ཟས་སོགས་ནད་པ་ཆ་རྐྱེན་མེད་པའི་
རིགས་ལ་སྦྱིན་ནས་སྨན་བཅོས་བྱེད་པ་བཅས་དུས་ད་ལྟའི་བར་བོད་དང༌། རྒྱ།
ཁ་ཆེ། སོག་པོ། ཕྱི་གླིང་བ་ཚུད་པའི་ནད་པ་ས་ཡ་ལྷག་ནད་ཀྱི་ཟུག་གཟེར་
དང་ཉེན་ཁ་ལས་གྲོལ་བར་བྱས་ཡོད། མི་སྣ་གསོ་སྐྱོང་གི་ཐད་ནས་བཤད་
ནའང་ཞིང་ཆེན་བོད་སྨན་ཁང་དུ་སྔ་ཕྱི་ཟབ་སྦྱོང་འཛིན་གྲྭ་ཐེངས་བཞི་ལྷག་
གཉེར་བ་དེའི་དགེ་རྒན་གྱི་འགན་ཁུར་བ་དང༌། ད་ལྟའང་མཚོ་སྔོན་བོད་
ལུགས་གསོ་རིག་སློབ་གྲྭ་ཆེན་མོའི་སློབ་མ་རྣམས་ལ་ནད་ཐོག་ལག་ལེན་དང༌།
སྨན་རྫས་ངོས་འཛིན་དང་ལས་སྣོན་སོགས་ཐད་ཀྱི་སློབ་ཁྲིད་བྱེད་བཞིན་ཡོད་
དོ། །
མཚོ་སྔོན་ཞིང་ཆེན་བོད་སྨན་ཁང་འཛུགས་པའི་བྱ་བཞག་གི་སླད་དུ་་་
465



1979ལོར་ཟི་ལིང་གྲོང་ཁྱེར་དུ་ཕེབས་ནས་ལོ་གསུམ་གྱི་རིང་ལ་འབད་འབུངས་
དང་དཀའ་ལས་སྣ་ཚོགས་ཁྱད་དུ་བསད་ནས་1983ལོར་ཞིང་ཆེན་བོད་སྨན་
ཁང་དངོས་སུ་བཙུགས་ཏེ་སྒོ་ཕྱེ་ནས་ནད་པ་བལྟ་མགོ་བརྩམས། བོད་སྨན་
ཁང་འདི་ད་ལྟ་འཕེལ་རྒྱས་ཆེན་པོ་བྱུང་ནས་ལས་བཟོ་བ་བརྒྱ་དང་བཅུ་ཕྲག་
ཙམ་ཡོད་ལ། ལོ་གཅིག་གི་ཡོང་སྒོ་ཁྱོན་སྒོར་འབུམ་གཅིག་ལྷག་ཡོད་པ་དང་།
སྨན་བཅོས་དང་། སློབ་གསོ། ཚན་རིག་ཞིབ་འཇུག བོད་སྨན་བཟོ་སྐྲུན་
བཅས་ཕྱོགས་བཞི་ལུས་གཅིག་ཅན་གྱི་མ་ལག་ཆེན་པོ་ཞིག་ཏུ་གྱུར་ཡོད། །
466



ཡེ་ཤེས་རྒྱ་མཚོ།
དགེ་བའི་བཤེས་གཉེན་ཆེན་པོ་རྗེ་
བཙུན་ཡེ་ཤེས་རྒྱ་མཚོ་མཆོག་ནི་མཚོ་་་
སྔོན་གཅན་ཚ་ཚོ་བརྒྱུད་ཀྱི་ཡན་ལག་་་་་
དེང་གི་ཧྭ་ལུང་རྫོང་ཞེས་ པའི་ཆར་་་་་་
གཏོགས་པ་རི་རྒན་ནང་དུ་འབོད་པའི་
སྡེ་བར་ཡབ་བཀྲ་ཤིས་རྒྱ་མཚོ་དང་ཡུམ་
པདྨ་མཚོ་གཉིས་ཀྱི་སྲས་ སུ་ སྤྱི་ལོ་་་་་་་
1917ལོའི་ཧོར་ཟླ་9པའི་ཚེས་15ཉིན་་
ངོ་མཚར་བའི་ལྟས་དུ་མ་དང་བཅས་ཏེ་
འཁྲུངས་པ་དང༌། དགུང་ལོ་ཆུང་དུས་
ནས་ཡབ་ལས་ཀློག་དང་གསར་རྙིང་གི་
ཆོས་སྐོར་འགའ་ཞིག་གསན་ཅིང་ཆོས་སྤྱོད་འདོན་ཆ་ མང་པོ་བྱང་ཆུབ་པར་་
ཐུགས་འཛིན་མཛད། དགུང་ལོ་བཅུ་བདུན་སྟེང་དཔལ་སྡེ་ཚ་བཀྲ་ཤིས་ཆོས་
སྡིངས་སུ་ཕེབས་ནས་༧རྗེ་གསེར་ལག་པ་འཇམ་དབྱངས་རྒྱ་མཚོ་དཔལ་བཟང་
བོའི་དྲུང་ནས་ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ་དགེ་བསྙེན་དང་། བར་
བ་རབ་བྱུང་ཚིགས་སྔ་མ་དགེ་ཚུལ་གྱི་སྡོམ་པ་ཡང་དག་པར་མནོས་ཤིང་མཚན་
ཡེ་ཤེས་རྒྱ་མཚོར་གསོལ། །
རབ་འབྱམས་གཞུང་བརྒྱའི་མངའ་བདག་བྱ་མདོ་དགེ་བཤེས་རྗེ་ཚུལ་
467



བྲེམས་ རྒྱ་མཚོ་ལས་ལེགས་བཤད་བདུད་རྩིའི་བཅུད་ལ་ ཐོག་མར་རོལ་ཞིང་་་་
དགོན་དེར་རྗེ་འདི་བའི་གཙོས་དམ་པ་དུ་མའི་ཞབས་པད་གཙུག་ཏུ་བསྟེན་ནས་
བགྲང་བྱ་དྲུག་གི་ཡུན་ལ་གཏན་ཚིགས་རིག་པའི་གཞུང་ལ་སློབ་གཉེར་ཤུགས་
ཆེར་གནང་བ་དང༌། དགུང་ལོ་ཉེར་གསུམ་སྟེང་ཡུལ་མདོ་སྨད་ཀྱི་ན་ལེནྡྲ་ཆོས་
སྡེ་ཆེན་པོ་བླ་བྲང་བཀྲ་ཤིས་འཁྱིལ་དུ་ཕེབས་ནས་རྗེ་འཇིགས་མེད་འཕྲིན་ལས་རྒྱ་
མཚོ་(བླ་བྲང་ཨ་ལགས་བླ་ཁོ་རིན་པོ་ཆེ)ལས་ཆོས་འབྲེལ་གྱི་ཐོག་མར་གཡུ་ཐོག་
ཡོན་ཏན་མགོན་པོ་ནས་བརྒྱུད་པའི་སྨན་བླའི་དབང་ཆེན་བསྩལ་བ་ལེགས་པར་
མནོས་ཤིང་། སྔ་ཕྱི་བགྲང་བྱ་བཅུ་དགུ་ཙམ་གྱི་རིང་ལ་རྗེ་བཙུན་འཇིགས་མེད་
འཕྲིན་ལས་རྒྱ་མཚོ་དང་། གཞུང་ལུགས་རབ་འབྱམས་སྨྲ་བ་ཡོངས་ཀྱི་དགེ་
བའི་བཤེས་གཉེན་ཆེན་པོ་བསང་ཁོག་ཐབས་མཁས་ཚང་། རྨེ་བྱི་དགེ་བའི་
བཤེས་གཉེན་ཆེན་པོ་རྗེ་འཇིགས་མེད་རྒྱ་མཚོ་སོགས་མཁས་གྲུབ་གདེངས་ཅན་
དབང་བོ་རྣམས་ལས་གཞུང་བཀའ་པོད་ཆེན་པོ་ལྔ་ལ་དཀའ་སྤྱད་ཚད་མེད་སྒོས་
དཔྱིས་ཕྱིན་པར་སྦྱངས་པ་སྟེ། དེ་ཡང་ཐོག་མར་དགོན་པ་འདིའི་ཐོས་བསམ་
གླིང་གི་ཆོས་གྲྭར་ཞུགས་ཏེ་རྗེ་གུང་ཐང་རིན་པོ་ཆེ་འཇིགས་མེད་བསྟན་པའི་
དབང་ཕྱུག་དང་མཉམ་དུ་བསྡུས་གྲྭ་དང་ཕར་ཕྱིན་གྱི་དམ་བཅའ་བཅས་རིམ་
པས་བཞག་པ་དང་། མཐར་བཀའ་པོད་ལྔ་ལ་སློབ་གཉེར་མཐིལ་ཕྱིན་གནང་
ནས་གཞུང་ཚིག་གི་འབྲུ་འགྲེལ་དང་། སྡེ་ཚན་སོ་སོའི་གྲངས་འདྲེན། གྲུབ་
མཐའ་སོ་སོས་མི་འདྲ་བའི་འདོད་ལུགས། བློ་རྩེ་གཏོད་སའི་གནད་འགག་
རང་ལུགས་སྐྱོན་མེད་དུ་སྒྲུབ་པའི་ལུང་རིགས་སོགས་རྒྱལ་བའི་གསུང་རབ་ཀྱི་
དགོངས་པ་དང་མཐུན་པའི་གཞི་ལམ་འབྲས་བུའི་རྣམ་བཞག་ལུང་རིགས་ཀྱི་
ལམ་ནས་བརྟགས་ཐུབ་པའི་གོ་བ་ཟབ་མོ་བརྙེས་ཏེ་དགུང་ལོ་སོ་གསུམ་སྟེང་དགེ་
བཤེས་རྡོ་རམས་པའི་ཐོབ་ཐང་བླངས། ཁྱད་པར་དམ་པ་འདིས་མཛོད་ལ་
སྦྱངས་པ་མཐར་ཕྱིན་གནང་སྟེ་ཐུན་མིན་གྱི་གོ་བ་ཟབ་མོ་བརྙེས་པས་མཁས་པའི་
གྲགས་པ་ཤིན་ཏུ་ཆེན་པོ་བྱུང་སྟེ་མཛོད་པ་ཡེ་ཤེས་ཞེས་ཀྱང་ཐོགས། གཙུག་
468



ལག་རབ་འབྱམས་སྨྲ་བ་ཨ་ཁུ་འོད་ཟེར་ལས་སྐར་རྩིས་དང་རྒྱ་རྩིས་ཀྱི་མཛུབ་
ཁྲིད་གསན་ཅིང་སྟོང་འཇུག་བར་གྱི་རི་མོ་ཡོངས་སུ་རྫོགས་པ་ལའང་བྱང་བར་
མཛད། དགེ་བའི་བཤེས་གཉེན་ཆེན་པོ་བསང་ཁོག་ཚུལ་ཁྲིམས་ཚང་གི་དྲུང་
ནས་གསོ་བ་རིག་པ་ལག་ལེན་དང་བཅས་པའི་ཞིབ་ཁྲིད་གསན་ཅིང་ཤིན་ཏུ་
མཁས་པར་མཛད་དེ། འཇམ་མགོན་བླ་མས། སྙིང་རྗེ་ཆེ་ལ་རིང་ནས་་་
གོམས་པའི་ཡིད། ། སྙིང་བོ་མེད་པའི་ཡུལ་ལ་དགའ་མི་འགྱུར། ། མང་
ཐོས་བག་ཆགས་སེམས་ལ་གོམས་རྣམས་ཀྱིས། ། མང་པོའི་ཤེས་བྱ་ཤེས་ལ་
དཀའ་བ་མིན། ། ཞེས་པ་ལྟར་སྒྲ་སྙན་སྨན་རྩིས་སོགས་ཐུན་མོང་གི་རིག་
གནས་ནི་ཞར་ཞོར་སྦྱངས་པ་ཙམ་གྱིས་ལྷག་མ་མེད་པར་ཐུགས་སུ་ཆུད་པར་
གྲགས་སོ། །
དགུང་ལོ་བཞི་བཅུ་ཡས་མས་ནས་ཆོས་གྲྭ་ཆེན་མོ་བཀྲ་ཤིས་འཁྱིལ་དང་
དཔལ་ལྡན་བཀྲ་ཤིས་ཆོས་སྡིངས་སོགས་སུ་བློ་གསལ་ལུང་རིགས་སྨྲ་བའི་ཚོགས་
ལ་ལེགས་གསུང་བདུད་རྩིའི་བཅུད་ཀྱིས་ཚིམས་པར་བྱས་ཤིང་འཆད་རྩོད་རྩོམ་
གསུམ་གྱི་སྒོ་ནས་བསྟན་པ་ལ་བྱ་བ་རྒྱུ་ཆེར་མཛད་པ་དང་། སྤྱི་ལོ་1958ལོར་
ཆོས་ལུགས་བཅོས་བསྒྱུར་བྱས་རྗེས་ཁོང་གི་འཁྲུངས་ཡུལ་རི་རྒན་ནང་དུ་ཕྱག་
ཕེབས་ཏེ་གྲོང་ཆས་སྤྲས་ནས་ཁྱིམ་པ་རྣམས་དང་མཉམ་དུ་སོ་ནམ་གྱི་ལས་ལ་
ཞུགས་ནས་ཟླ་གཉིས་ཙམ་འགོར་པ་ན་དམ་པ་ཉིད་ཀྱི་ཐུགས་རྒྱུད་ཀྱི་ཚུལ་ཁྲིམས་
རྣམ་པར་དག་པའི་མཐུ་ལས་མཛད་བཟང་རྨད་དུ་བྱུང་བ་མང་པོས་སྐྱེ་དགུའི་
ཡིད་སེམས་དབང་མེད་དུ་བཀུགས་ཏེ་དད་པར་གྱུར་ཅིང་སོ་ནམ་གྱི་ངལ་ལས་
སོགས་ལ་ཞུགས་མི་དགོས་པའི་གནང་བ་བྱིན་པ་དང༌། ལོ་སྔ་ཕྱི་དེ་དག་ཏུ་
ཡམས་ནད་ཀྱིས་ གཙོས་ཤིང་ཉམ་ཐག་པའི་སེམས་ཅན་དཔག་ཏུ་མེད་པ་་་་་
གཟིགས་པའི་རྐྱེན་གྱིས་མི་བཟོད་པའི་སྙིང་རྗེ་དྲག་པོས་ཐུགས་རྒྱུད་སྐུལ་བ་ལ་
བརྟེན་ནས་ཕྱག་རྒྱུ་ཅུང་ཟད་ཡོད་པས་སྨན་ཉོས་ཤིང་སྐུ་དངོས་ཀྱིས་རི་ཀླུང་
ནགས་ཚལ་བཅས་ལ་ཕེབས་ཤིང་ཡུལ་དེར་སྐྱེས་པའི་རྩ་བ་མེ་ཏོག་འབྲས་བུ་
469



སོགས་འཐུས་ནས་གསང་སྟབས་ཀྱིས་སྨན་སྦྱིན་གནང་བས་ཉེས་གསུམ་གྱི་་་༌་
གདུང་བ་ལས་གྲོལ་བའི་སྐྱེ་བོ་མང་པོ་བྱུང༌། དེར་བརྟེན་ཡུལ་མི་རྣམས་ཀྱིས་
སྨན་གནང་རོགས་ཞེས་རེ་བ་ཟམ་མ་ཆད་པར་ཞུས་པས་སྙིང་རྗེ་དྲག་ཏུ་སྐྱེས་
ཀྱང་རྒྱལ་ཁབ་ཀྱི་བཀའ་ཁྲིམས་ནི་བཙན་ཞིང་དམ་པས། ཅི་དྲགས་ལ་ཐུག་པ་
བྱུང་ནས་ལེགས་ཉེས་བླང་དོར་དཀོན་མཆོག་ལ་ཞུ་རྒྱུ་ལས་ཐབས་གཞན་གང་
ཡང་མེད་པར་དགོངས་ནས་མཆོག་གསུམ་རིན་པོ་ཆེའི་ཐུགས་རྗེ་སྐུལ་བའི་་་
གསོལ་འདེབས་དྲག་ཏུ་བྱེད་བཞིན་བདེན་པ་བརྡར་ཏེ། སྤྱོད་འཇུག་གི་ཕྱག་
དཔེ་ཞལ་ཕྱེ་ནས་དཔེ་མོ་བཏབ་པར། ཉིན་ཐིག་གི་དབུར། ཁྱེད་ཀྱི་འདོད་
པའི་རེ་བ་འདི། ། བདེ་འབྱུང་ཁ་ན་མ་ཐོ་མེད། ། ཡོན་ཏན་བདེན་པ་
རྣམས་ཀྱི་གནང་། ། གཞན་སྡུད་པ་ཡི་མཆོག་ཀྱང་ཡིན། ། ཞེས་འགྲོ་ཕན་
རྒྱ་ཆེར་འོང་བ་སོགས་ཕྱིས་ཀྱི་འབྱུང་བ་གསལ་བར་བསྟན་པའི་གསུང་འདི་དང་
ཐུག་པ་བྱུང་བས་སྨན་གནང་ན་ཉེས་སྐྱོན་ཅི་ཡང་མི་འབྱུང་བའི་ངེས་པ་བརྟན་
པོ་རྙེད་དེ་སྨན་དཔྱད་རྒྱ་ཆེར་གནང་བས་ནད་ཀྱི་གདུང་བ་ལས་སྐྱབས་ཏེ་བདེ་
བར་བཀོད་པའི་སྐྱེ་འགྲོ་མཐའ་ཡས་པ་བྱུང་ཞིང༌། ཡུལ་དེར་ཁ་ཆེ་ཧ་ཅང་
མང་པོ་ཡོད་པ་དེ་ཚོའི་ཁྲོད་ནའང་ནད་ལས་གྲོལ་བ་ཤིན་ཏུ་མང་བས་དམ་པ་
འདི་ལ་མཆོག་ ཏུ་དད་པར་གྱུར་ཏེ་བརྒྱ་རྩའི་ཆུས་ལུས་འཁྲུ་བ་དང༌། མ་ནི་
རིལ་བུ་སློང་མཁན་མང་པོ་བྱུང་སྣང་བ་བཅས་ངོ་མཚར་བའི་མཛད་བཟང་ཧ་
ཅང་མང་། དེ་བས་“ རིག་གནས་གསར་བརྗེའི་”སྐབས་སུའང་དམ་པ་འདིར་
ཉེས་སྐྱོན་ གཏན་ནས་མ་བྱུང་བ་དང༌། སྤྱི་ལོ་1971ལོར་ཧྭ་ལུང་རྫོང་མི་་་་
དམངས་སྨན་ཁང་དུ་བོད་སྨན་སྒོ་བསྟེན་སྨན་བཅོས་ཁང་བཙུགས་པ་དང་སྲིད་
གཞུང་གིས་གཞུང་གི་སྨན་པ་བྱ་དགོས་ཚུལ་གྱི་བཀའ་ནན་བསྩལ་བ་ལྟར་་་་་
བསྒྲུབས་ཤིང་ནད་ལས་གྲོལ་བའི་མི་དཔག་ཏུ་མེད་པ་བྱུང་སྟབས་སྲིད་གཞུང་
ནས་གཟེངས་བསྟོད་དང་བྱ་དགའ་ཕུལ། །
སྤྱི་ལོ་1983ལོར་ཧོར་ཟླ་བརྒྱད་པར་སྐུ་འབུམ་བྱམས་པ་གླིང་དུ་ཕེབས་
470



ནས་མཚོ་སྔོན་ཞིང་ཆེན་འཕྲོད་བསྟེན་ཐིང་གིས་གཉེར་བའི་ཟབ་སྦྱོང་འཛིན་གྲྭ་
སྟེ་ཞིང་ཆེན་ཡོངས་ཀྱི་གསོ་རིག་སྨྲ་བ་བཞི་བཅུ་ཙམ་འདུས་པ་ལ་གསོ་རིག་རྒྱུད་
བཞིའི་ལུང་དང་། རྩ་རྒྱུད་ དང་ བཤད་རྒྱུད་གཉིས་ ཀྱི་ མཛུབ་ཁྲིད་ བསྩལ།
1984ལོར་ཟི་ལིང་གྲོང་ཁྱེར་དུ་དངོས་ཕེབས་ཀྱིས་ཁ་ན་ཏ་དང་། ཨའོ་ཏི་ལི།
འཇར་པན་བཅས་ཕྱིའི་རྒྱལ་ཁབ་ཀྱི་འཚོ་བྱེད་མཁས་པ་སྐོར་ཞིག་ལ་བོད་ཀྱི་གསོ་
བ་རིག་པའི་དཔེ་ཁྲིད་མཛད་དེ་བསྔགས་བརྗོད་ཐོབ། ཆུ་ཕག་ལོར་དབུས་
གྱུར་ལྷ་ལྡན་སྨན་རྩིས་ཁང་ནས་གདན་ཞུས་ལྟར་ཕེབས་ནས་ཉིན་སུམ་ཅུ་ལྷག་ལ་
ཚོགས་འདུ་གནང་ནས་ བོད་ཀྱི་གསོ་རིག་སྨྲ་བའི་མཁས་དབང་རྣམས་དང་་་་
ཆབས་ཅིག་ཏུ་གསོ་རིག་གི་དཀའ་བའི་གནས་རྣམས་ལ་འཕྲོས་པ་དང་བཀའ་
མོལ་ཞིབ་རྒྱས་གནང་། །
1987ལོར་ཧྭ་ལུང་རྫོང་བོད་ལུགས་སྨན་ཁང་བཙུགས་པ་དང་དམ་པ་
ཉིད་སྨན་ཁང་གི་ལས་འཛིན་དུ་བསྐོས་སྟབས་གནས་དེར་སྤོས་ནས་བཞུགས་
གདན་འཇགས། སྔ་རྗེས་སུ་ཀན་སུའུ་དང༌། ཟི་ཁྲོན། མཚོ་སྔོན་ཞིང་
ཆེན་བོད་སྨན་ཁང་། སྐུ་འབུམ་བོད་སྨན་ཁང་། མཚོ་ལྷོ་བོད་སྨན་ཁང་།
རྨ་ལྷོ་བོད་སྨན་ཁང་སོགས་སུ་སྐུ་དངོས་ཕེབས་ཏེ་གསོ་བ་རིག་པའི་ཁྲིད་རྒྱུན་
དང་དབང་ལུང་མན་ངག་གི་སྐོར་མང་དུ་སྤེལ་ནས་ཞལ་སློབ་གསོ་རིག་ལ་མཁས་
པ་མང་པོ་བྱུང་ཞིང་། ཀྲུང་གོའི་གསོ་རིག་ཀུན་འདུས་ལས་བོད་ཀྱི་གསོ་བ་
རིག་པ་དང་། དེའུ་དམར་དགེ་བཤེས་བསྟན་འཛིན་ཕུན་ཚོགས་ཀྱི་གསུང་
རྩོམ་ཕྱོགས་བསྒྲིགས། མཚོ་སྔོན་བོད་ལུགས་གསོ་རིག་སློབ་ གླིང་ གི་ཚོད་་་་
བལྟའི་སློབ་དེབ་སོགས་ཀྱི་རྩོམ་སྒྲིག་བྱ་བར་སྐུ་དངོས་སུ་ཞུགས་པ་བཅས་རང་
རེའི་གསོ་རིག་གི་བསྟན་པ་འདི་མི་ཉམས་རྒྱུད་འཛིན་དང་དར་རྒྱས་གོང་འཕེལ་
གྱི་སླད་དུ་བསུབ་དཀའ་བའི་མཛད་རྗེས་བཞག་སྟེ། མཐར་དགུང་ལོ་དོན་
དགུ་བ་སྤྱི་ལོ་1995ལོའི་ས་ག་ཟླ་བའི་ཡར་ཚེས་བཅུ་གསུམ་ཉིན་ཧྭ་ལུང་རྫོང་
བོད་སྨན་ཁང་གི་རང་སྤྱིལ་ཁང་བུར་གཟུགས་སྐུའི་བཀོད་པ་བསྡུས་སོ། །
9
471



དམ་པ་འདིའི་གསུང་རྩོམ་ལ། མངོན་རྟོགས་རྒྱན་གྱི་འགྲེལ་བ་ཚིག་
དོན་གསལ་བའི་སྣང་བ། མངོན་པ་མཛོད་ཀྱི་མཆན་འགྲེལ་ཉི་མའི་འོད་ཟེར།
སངས་རྒྱས་ལ་བསྟོད་པ་པདྨ་དཀར་པོ། ཤཱཀྱ་ཐུབ་པའི་མཛད་ཆེན་རྣམ་པར་
ཐར་བ་པདྨ་དཀར་པོའི་ཕྲེང་བ། གཏན་ཚིགས་རིག་པའི་སྣང་བ། འགྲེས་
རྐང་བརྒྱ་རྩ་བརྒྱད་ཀྱི་རྣམ་བཤད་གཞུང་རབ་གསལ་བའི་སྒྲོན་མེ། ཁྱད་པར་
འཕགས་བསྟོད་དང་ ལྷ་ལས་ཕུལ་བྱུང་གི་བསྟོད་ པའི་འགྲེལ་བ་ སོགས་དང་།
གསོ་དཔྱད་སྐོར་ནས་རྩའི་ཕྱག་ལེན་དང༌། རྩ་བ་ཐུགས་རྒྱུད་ཀྱི་བསྡུས་དོན།
རྩ་བ་ཐུགས་རྒྱུད་ཀྱི་འགྲེལ་བ་བཅས་མང་དུ་བཞུགས་སོ། །
472



ཤིང་བཟའ་སྐལ་བཟང་རྒྱ་མཚོ།
ཤིང་བཟའ་སྐལ་བཟང་རྒྱ་མཚོ་ནི།
རབ་བྱུང་བཅོ་ལྔ་པའི་ཁྲོ་བོ་ཞེས་བྱ་ཤིང་
མོ་གླང་ངམ་སྤྱི་ལོ་1925ལོའི་རྒྱལ་ཟླའི་
ཚེས་བཅོ་ལྔ་ལ་ཡབ་ར་རྒྱུའི་ཇ་སག་གི་མི་
རྒྱུད་དུ་གྲགས་པ་རྟ་མགྲིན་སྐྱབས་དང༌།
ཡུམ་ཀླགས་རིའི་འགོ་བ་ཚང་གི་མི་རྒྱུད་
ཨ་ཁྱབ་རིག་འཛིན་འཚོ་གཉིས་ཀྱི་སྲས་
སུ་ མཛོ་ དགེ་ ཨ་ སྐྱིད་ དུ་ སྐུ་ འཁྲུངས་།
ར་རྒྱའི་ ཤིང་བཟའ་རྡོ་རྗེ་འཆང་བློ་་་་་་
བཟང་མཁས་བཙུན་བཤད་སྒྲུབ་དམ་་་
ཆོས་རྒྱ་མཚོ་དང༌། ལྷ་མོ་གསེར་ཁྲི་་་
རིན་པོ་ཆེ་བློ་བཟང་བསྟན་འཛིན་སེང་གེ ཀུན་མཁྱེན་སྐྱབས་མགོན་བསྟན་
པའི་རྒྱལ་མཚན་ གསུམ་ གྱི་ཟན་དང་ཐུགས་ བརྟག་འདི་ལ་བབས་པས་ ཤིང་
བཟའ་སྐུ་ཕྲེང་ལྔ་བའི་ཡང་སྤྲུལ་དུ་ངོས་བཟུང་དང་ལྷན་སྐུ་བདག་སྟོད་སྨད་བར་
གསུམ་དང་སྒར་འབྲོག་ཀུན་གྱི་ཡིད་ཚིམས་པ་བྱུང་སྟེ་དགུང་ལོ་ལྔའི་སྟེང་ཁ་དར་
འཐེན། །
དགུང་ལོ་དྲུག་པ་ལྕགས་རྟ་ལོའི་ཟླ་དགུ་བའི་ཚེས་ཉེར་གཉིས་ལ་སོག་ཡུལ་
ཤིང་བཟའ་དགོན་བཀྲ་ཤིས་བདེ་ལེགས་འཁྱིལ་བའི་གླིང་དུ་ཆིབས་བསྒྱུར་་་་
473



གནང་། རང་དགོན་དུ་བཤེས་གཉེན་དམ་པ་བློ་བཟང་བཀྲ་ཤིས་ཚང་ཡོངས་
འཛིན་དུ་བཀུར་ནས་ཡི་གེ་འབྲི་ཀློག་དང་འདོན་ཆ། གསོ་རིག་གི་རྩ་མདོ་ཆུ་
མདོ་བཅས་ལ་བསམ་སྦྱོར་གཉིས་ཀྱིས་ཚུལ་བཞིན་བསྟེན་པས་ལེགས་ཚོགས་
ཐམས་ཅད་ཀྱི་རྩ་བ་སྒོ་ཀུན་ནས་མ་འཆུག་པར་མཛད། །
དགུང་ལོ་བདུན་གྱི་སྟེང་གཉན་ཐོག་རིན་པོ་ཆེ་སྐལ་བཟང་ཐབས་མཁས་
རྒྱ་མཚོའི་དྲུང་ནས་རབ་ཏུ་བྱུང་ཞིང་མཚན་ལ་སྐལ་བཟང་ཆོས་ཀྱི་རྒྱལ་མཚན་
ཞེས་གསོལ། བློ་བཟང་ཆོས་གྲགས་ཞེས་པའི་ཞང་བོ་སྨན་རྒུན་གྱི་གམ་ནས་རྩ་
རྟགས་ཀྱི་དམར་ཁྲིད་དང་མེ་བཙའི་ལག་ལེན་སྦྱངས། །
དགུང་ལོ་བཅུའི་སྟེང་གཉན་ཐོག་རིན་པོ་ཆེ་ལས་སྨན་གྱི་རྒྱུད་ཆུང་གསུམ་
དང༌། མན་ངག་བཀའ་རྒྱ་མའི་ལུང་ཐོབ་ནས་སྨན་གྱི་བྱ་བ་སྒྲུབ་པའི་བཀའ་
གནང༌། སྨན་སྦྱིན་བྱོས་དང་འགྲོ་དོན་འགྲུབ་ཞེས་ལུང་བསྟན་སྤྱི་བོར་ཐོབ།
དེར་བརྟེན་བེ་སུའི་སྨན་པ་སོག་པོ་མེར་གན་ཨེམ་ཆི་བློ་བཟང་དར་རྒྱས་ཀྱི་སྨན་
རྒྱུད་འཇིགས་རྒྱམ་སྨན་གྱི་དགེ་རྒན་གཙོ་བོར་བསྟེན་ནས་ཁོང་གིས་རྒྱུད་བཞིའི་
ཟབ་ཁྲིད་དང་ལག་ལེན། བླ་བྲང་ཨ་ཁུ་མཁྱེན་རབ་དང་ཨེ་མག་སྨན་རྒན་
སོགས་ཀྱི་ལག་ལེན་དང་སྨན་ཡིག་སྣ་ཚོགས་ལ་བལྟ་རོགས་བྱས། །་
དགུང་ལོ་བཅུ་གཉིས་པ་མེ་གླང་ལོར་སྟག་ཚང་ལྷ་མོ་ཉིན་དུ་ཆོས་གྲྭར་
ཞུགས་ནས་བཀའ་པོད་ལྔ་ལ་གསན་སྦྱོང་གི་མགོ་བརྩམས་ཏེ་ལོ་བཅུའི་བར་དུ་
སྦྱངས་པ་མཛད། དེ་དང་དགེ་བའི་བཤེས་གཉེན་ཆེན་པོ་བློ་བཟང་ཚུལ་་་
ཁྲིམས་ རྒྱ་ མཚོའི་ དྲུང༌ ནས། དཔང་ ལོའི་ ཕྱག་ རྒྱུན་ ལྟར་ ལན་ ཝར་ དང༌།
ཐིག་ རྩ་ སྣ་ ཚོགས་ བསླབ་ པ་ དང༌། སྨན་ རྒྱུད་ཆུང་ གསུམ་ གྱི་ལུང་ གསན།
སྙན་ངག་སོགས་རིག་གནས་ཆུང་བ་དུ་མ་སྦྱངས། གཙང་བ་ཡོངས་འཛིན་གྱི་
མདུན་དུ་ཡིག་རིགས་སྣ་ཚོགས་འབྲི་སྦྱོང་མཛད། འཛམ་ཐང་རི་ཁྲོད་པའི་
མདུན་དུ་ལྷ་སྐུ་དང་མཆོད་རྟེན། དཀྱིལ་འཁོར་སོགས་ཀྱི་ཐིག་སྣ་ཚོགས་དང་།
སྒས་ཐས་འཕྲིན་ལས་པ་ལས་བཟོ་ཡན་ལག་སྣ་ཚོགས་དང༌། ཁྱད་པར་གསེར་
474



རྩི་རྒྱག་པ་དང་། གཡུ་ཆུ་བྱུག་པ། པ་ཊའི་རི་མོ་སོགས་རིག་གནས་ཆུང་བའི་
སྐོར་དང༌། སྤྱི་ཚོགས་ལོ་རྒྱུས་ཀྱི་ཤེས་བྱའི་སྐོར་མང་པོའི་བཤད་རྒྱུན་གྱི་གཟབ་
ཁྲིད་གནང༌། ། །
དགུང་ལོ་བཅུ་བདུན་པ་ལྕགས་སྦྲུལ་ཏེ་སྤྱི་ལོ་1941ལོར་ཁམས་ཀྱི་རྒྱུད་པ་
མཁན་པོ་ངག་དབང་དཔལ་བཟང་བའི་མདུན་དུ་རྒྱུད་བཞིའི་ཁྲིད་རྒྱུན་ཚང་
བར་བསླབ། སློབ་དཔོན་གྱི་བདུད་རྩི་བུམ་པ་དང་བྱང་ཟུར་གྱི་རྒྱུད་འགྲེལ་
མང་ཆེ་ཤོས། འབུམ་ནག་གསལ་སྒྲོན་སོགས་གསན་སྦྱངས་མཛད། མཁན་
པོའི་ཞལ་བཀོལ་དང་དུ་བླངས་ནས། ཨུ་རུ་སི་ཤེས་རབ་བསྟན་འཕེལ་གྱི་སློབ་
མ་རྒྱ་རིགས་དཔོན་མཆོག་དར་རྒྱས་ཀྱི་གམ་དུ་ཟླ་བཞིའི་རིང་ལ་ཕྱི་ལུགས་ཀྱི་སྐྱེ་
ལུགས་རིག་པ་དང༌། ལུས་ཀྱི་ཆགས་ཚུལ་དང་རོ་བཀྲ་གསར་བའི་འབྲི་སྟངས་
སྐོར་སྦྱངས། །
དགུང་ལོ་ཉི་ཤུ་བ་ཤིང་སྤྲེལ། ། སྤྱི་ལོ་1944ལོར་མདོ་སྨད་བསྟན་པའི་
མངའ་བདག་བླ་ཁོ་རིན་པོ་ཆེ་འཇིགས་མེད་འཕྲིན་ལས་རྒྱ་མཚོ་ལས་བསྙེན་་
རྫོགས་ཀྱི་སྡོམ་པ་བཞེས། ཨ་ཁུ་ལྷ་མོ་ཚུལ་ཁྲིམས་རིན་པོ་ཆེ་ལ་རྒྱུད་བཞིའི་
ཁྲིད་གནང་བར་ཞུས་པས། རྩ་རྒྱུད་ལས་ཕྱི་མ་རྣམས་ཁྲིད་ལོང་མ་བྱུང་བར་
ཁམས་ཀྱི་ཁྲིད་རྒྱུན་ལྟར་ཨ་ཁུ་ཆོས་རྒྱམ་ཚང་ནས་ཟབ་ཁྲིད་ཞིབ་པར་གནང་།
གཞན་ཡང་མཁས་པའི་དབང་བོ་གྲགས་ཅན་སྨན་རམས་པ་མང་པོའི་མདུན་དུ་
ཉམས་མྱོང་གང་མང་ཞིག་གུས་པས་ཞུ་ལེན་བྱས། མན་ངག་སོགས་ཟབ་ཆོས་
ཀྱི་གདམས་པ་མཐའ་ཡས་པ་གསན་ཏེ་ནད་པ་གསོ་བའི་འཕྲིན་ལས་ཕྱོགས་་
བཅུར་ཁྱབ། ། །
དགུང་ལོ་ཉེར་གཉིས་ཐོག་གཉན་ཁྲིད་བརྒྱ་རྩ་འགྲིམས། ཁྱད་པར་དུ་
རྡོ་རྗེ་འཆང་ལྷ་མོ་ཚུལ་ཁྲིམས་རིན་པོ་ཆེའི་མདུན་ནས་མཛོད་འདུལ་གྱི་ཁྲིད་
དང་། གཞན་བཀའ་ཆོས་ཁྱད་ པར་བ་དང་དཔེ་ཁྲིད་རྒྱུན་ རིང་གནང་བ་་
སོགས་དམ་པ་གཞན་ལས་བཀའ་དྲིན་ཆེ་བར་བསྐྱངས། བཀའ་དྲིན་མཚོན་
475



ཕྱིར་དུ་དངུལ་སྲང་བདུན་སྟོང་ལྷག་དངོས་འབུལ་བྱས། དགུང་ལོ་སུམ་ཅུ་
པར་ཕྱག་དང་མཆོད་པ་མཎྜལ་སོགས་འབུམ་རེ་ཕུལ་ནས་བཀའ་བཞིན་སྒྲུབ་
པའི་མཆོད་པས་མཉེས་པར་བྱས། །
དགུང་ལོ་སུམ་ཅུ་བ་ཤིང་རྟ་སྤྱི་ལོ་1954ལོ་ནས་དགུང་ལོ་སོ་གསུམ་པ་མེ་
བྱ་ལོའི་བར་སྟག་ཚང་ལྷ་མོའི་ཁྲིད་བསྐྱངས་པ་དང་། སྐྱབས་མགོན་གསེར་ཁྲི་
རིན་པོ་ཆེའི་བཀའ་གསུང་སྤྱི་བོར་བླངས་ཏེ་དམུ་དགེས་ཁྲིར་བསྐྱངས། །
དགུང་ལོ་སོ་གསུམ་པ་སྤྱི་ལོ་1957ལོར་མཚོ་སྔོན་ཞིང་ཆེན་རྨ་ལྷོ་ཁུལ་རྨ་ལྷོ་
སོག་རིགས་རང་སྐྱོང་རྫོང་སྲིད་གྲོས་ཀྱི་བྱ་བར་ཞུགས་ནས་ཅང་མ་འགོར་བར་
རྫོང་དཔོན་དུ་བསྐོས། ཕྱུགས་ལས་འཛིན་པ་དང་ཕྱུགས་སྨན་ཡང་ཞོར་དུ་
བྱས་པས་གྲུབ་འབྲས་འབུར་དུ་ཐོན། །
སྤྱི་ལོ་1967ནས་1973ལོའི་བར“རིག་གསར”ཚེར་མའི་འཇིག་རྟེན་དུ་
ཚུད་ནས་བཀས་བཀོད་རྒྱུད་འཛིན་གྱི་ཞྭ་བསྐོན་ཏེ་བསྒྱུར་བཀོད་ཡ་ང་བ་བྱས་
ཀྱང་ཁོང་གིས་ནམ་རྒྱུན་དུ་ཐུགས་ལ་ཆོས་ཀྱི་ལས་འབྲས་དང་འཇིག་རྟེན་གྱི་
བདེན་དྲང་སྐྱོང་བ་ལ་སུན་སྣང་ཙམ་ཡང་སྐྱེ་མ་མྱོང་བའི་ལོ་རྒྱུས་ལ་སྐྱེ་བོ་རྣམས་
ཧ་ལས་པའི་གནས་སུ་གྱུར། 1973ལོར་ཞྭ་ཕུད་ནས་ཤིང་བཟོ་བྱེད་སྐབས་
གསང་སྟབས་ཀྱིས་སྨན་ཡིག་རྙིང་བ་འཚོལ་བསྡུ་བྱས་ནས་རྩ་ཆུའི་བརྟག་པ་དང་
ལྕེ་དང་གདོང་ལ་བརྟག་པ་སོགས་ལྗགས་རྩོམ་མཛད། 1977ནས་1978ལོའི་
བར་རྨ་ལྷོ་སོག་རིགས་རང་སྐྱོང་རྫོང་བོད་སྨན་གྱི་ལས་དོན་ལ་རྒྱུད་འཛིན་པ་
ཡོད་པར་གྱུར། 1979ལོར་རྒྱལ་ཡོངས་བོད་སྨན་གསོ་རིག་ཀུན་འདུས་རྩོམ་
འབྲི་བྱེད་པའི་མགོ་ཚུགས། ཟི་ལིང་ནས་ལོ་གསུམ་ལ་མན་ངན་ཡོན་ཏན་རྒྱུད་
ཀྱི་ལེའུ་73རྩོམ་འབྲི་གནང་དགོས་པའི་བགོ་སྐལ་བབས། སྨན་དཔེ་ཤིན་ཏུ་
དཀོན་པས་བླ་བྲང་དང་སྡེ་དགེ་སོགས་ནས་སྨན་ཡིག་དུ་མ་དགུ་བཅུ་རྩ་གྲངས་
ཞིག་ཡོད་པར་བྱས་པ་དང༌། དཔེ་རྒྱུན་ཤིན་ཏུ་དཀོན་པ་སུམ་ཅུ་ལྷག་ཕྱག་
བྲིས་མི་གནང་ཀ་མེད་བྱུང་ནས་འཚོལ་སྡུལ་བྱས་བས་བོད་ཀྱི་གསོ་རིག་གི་ལས་
476



དོན་ལ་མཛད་རྗེས་ཉམས་པ་མེད་པར་བཞག ཁོང་གིས་དུས་རྒྱུན་གྱི་བྱ་བའི་
ནང་མང་ཚོགས་ལ་འབྲེལ་འདྲེས་དམ་ཟབ་ཞིག་ཆགས་ཡོད་པ་དཔེར་ན་ལམ་
ཐག་རིང་པའི་ནད་པར་ལྟ་སྐབས་སུ་ཐུགས་རྒྱུད་ཤིན་ཏུ་འཇམ་པའི་ངང་ནས་ས་
ཆ་དེའི་མང་ཚོགས་ཀྱི་འཚོ་བ་དང་བདེ་སྡུག དཔལ་འབྱོར། སྤྱི་ཚོགས་ཀྱི་
བདེ་འཇགས། དུས་བབས་ཀྱི་འགྱུར་ལྡོག་སོགས་འདྲི་བཞིན་ནད་པ་རང་གི་
གནས་ཚུལ་བཅས་སེམས་ལྷོད་ནས་ཞུ་ཐུབ་པའི་ཐབས་མཁས་ཐུགས་ཀྱི་་་་་
སེམས་ ཅན་ གྱི་ དོན་ མཛད། གཞན་ ཟི་ ལིང༌། སྐུ་ འབུམ། བྱ་ ཁྱུང་།
གཅན་ཚ་སོགས་དང་དེ་མིན་ཁུལ་དང་རྫོང་སོགས་སུ་བོད་སྨན་སྡེ་ཁག་མི་སྣ་
སྐོར་ཚན་མང་པོར་སྔ་གཞུག་ཏུ་གསོ་རིག་གི་རྩ་བའི་ཤེས་བྱ་གཞུང་ཐོག་ནས་
ཁྲིད་སྦྱོང་དང་ལག་ལེན་གྱི་འཛུབ་ཁྲིད་གནང་། ད་ལྟ་རང་རྫོང་དུའང་སྨན་
རམས་པ་འཇིགས་མེད་དང་ཚེ་བཀྲས་སྨན་གྱི་གཙོ་འགན་བཞེས་པ་ཨ་ལགས་ཨ་
ལས་སམ་བློ་བཟང་འཕྲིན་ལས་དང༌། བཀྲ་ཚེ། འཇམ་དབྱངས་ཐུབ་བསྟན་
སོགས་དང༌། གཞན་ཡང་ས་གནས་སོ་སོ་ན་ཁོང་གི་དངོས་སློབ་མང་པོ་ཞིག་
གསོ་རིག་གི་ལས་དོན་གྱི་རྐང་འཛིན་པར་གྱུར་ཡོད་པར་མ་ཟད་འགྲོ་དོན་རྒྱ་
ཆེན་པོར་སྒྲུབ་བཞིན་ཡོད། དུས་རྒྱུན་རྒྱ་བོད་སོག་གསུམ་གྱི་ལོ་རྒྱུས་དང་ས་
རྒྱུས་རིག་གནས་བཅས་ལ་བརྟག་དཔྱད་ཀྱི་ཆེད་དུ་རྒྱལ་ཡོངས་ཀྱི་ས་ཆ་ཕལ་ཆེར་
དང་ཕྱི་རྒྱལ་ཀྱི་ས་ཆ་འགའ་ཞིག་ཏུ་ཕེབས་ནས་དཔྱད་གཞི་རྒྱུ་ཆ་གང་མང་ཞིག་
གི་ལོ་རྒྱུས་ཀྱི་རམ་འདེགས་སུ་གྱུར་ཡོད། མདོ་སྨད་དུ་རིས་མེད་ཀྱི་སེར་སྐྱ་
དམངས་ཚོགས་ལ་དམ་ཆོས་བདུད་རྩིའི་བགོ་སྐལ་མང་དུ་སྦྱིན་པ་དང་། ལྷག་
པར་ཟི་ཁྲོན་དགའ་བོ་ལུང་དང་མཚོ་སྔོན་རྨ་ལྷོ་རྫོང་ནས་ སྔ་མཇུག་ ཏུ་ དུས་་
འཁོར་དབང་ཆེན་ཐེངས་གཉིས་གསུང་པ་དང༌། དུས་རྒྱུན་ཁོང་ལ་དད་ལྡན་
རྣམས་ཀྱིས་ཕུལ་བའི་ཕྱག་རྫས་འབྱོར་བ་ཆུད་ཟོས་སུ་མི་གཏོང་བར་དགེ་འདུན་
ལ་བསྙེན་བཀུར་དང༌། གཙུག་ལག་ཁང་དང་མཆོག་གསུམ་གྱི་རྟེན་བཞེངས་
པ་དང་། ལྷག་པར་དུ་འདས་པའི་ལོ་བཅུ་ཕྲག་གི་ནང་དུ་མདོ་དབུས་གཙང་
477



གསུམ་ གྱི་དགོན་སྡེ་ཁག་ལ་སྤྱི་འཇོག་དང་དགེ་འདུན་པ་མང་པོར་ཇ་ཐུག་་་་
འཛོམས་པའི་ཁར་རེ་རེའི་ཕྱག་ ཏུ་དམངས་སྒོར་7-100བར་གནང་ནས་་་
འབྲེལ་ཚད་དོན་ལྡན་བྱས། རང་དགོན་ ཤིང་བཟའ་དགོན་པ་དང་ལྷ་མོས་
གསེར་ཁྲིའི་དགོན་པ། གཙང་དགུན་པ། བྱ་ཁྱུང་དགོན་པ། དགའ་བོ་
ལུང་གི་སེ་ར་དགོན་པ་སོགས་ སུ་གཙུག་ལག་ཁང་བཞེངས་པ་དང་རྒྱལ་བའི་
གསུང་རབ་རྩ་ཆེན་མང་པོ་བླུས་པ་བཅས་བཀའ་དྲིན་དང་ཕྱག་རྗེས་བསམ་་
བརྗོད་ལས་འདས་པ་ཞིག་གནང་། ཁོང་དགོངས་པ་ཆོས་དབྱིངས་སུ་མ་ཐིམ་
པའི་སྔ་ལོ་སྟེ་1996ལོར་གློ་བུར་དུ་སྨན་ཁང་གི་བྱ་བ་དག་ལ་ཞལ་བཀོལ་མང་དུ་
མཛད། དེ་རྗེས་རེ་ཞིག་ལ་ཡང་1997ལོའི་ལོ་སྟོད་ལ་ང་ཚོ་སྨན་པ་འགའ་རེ་
ཡུན་ནན་དང་འབར་མ་སོགས་གནས་ཆེན་འགའ་ལ་ལྟ་སྐོར་ཀྱི་ཚུལ་དུ་སྨན་རྫས་
ངོས་འཛིན་བྱས་ཏེ་འདི་ངས་སྨན་ངོས་འཛིན་གྱི་མཐའ་མ་ཡིན་པ་འདྲ་ཞེས་
གསུངས། དེ་རྗེས་གནས་ཆེན་ཁག་དེ་དག་ལ་མཇལ་སྐོར་བྱས་ནས་ ཕྱིར་་་་
ཕེབས་ནས་རྟེན་འགང་ཆེན། སྟོན་པའི་རིང་བསྲེལ་ཞིག་ལ་མཇལ་བའི་ཕྱི་དྲོ་
ཁོང་གིས་དེ་རིང་ནི་རྟེན་འབྲེལ་ཧ་ཅང་བཟང་། ནག་ཟླའི་ཚེས་བཅོ་ལྔ་རེད།
སྔོན་དཔལ་ལྡན་འབྲས་སྤུངས་ནས་མཉམ་མེད་སྟོན་པ་ཐུགས་རྗེ་ཅན་གྱིས་དུས་
འཁོར་རྩ་རྒྱུད་དང་ཤེར་ཕྱིན་གྱི་མདོ་གསུངས་པའི་ཉིན་ཡིན་པས་རྟེན་འབྲེལ་
ཤིན་ཏུ་བཟང་། སྔོན་གནས་བསྟན་ཆེན་པོ་འོད་སྲུང་ཡང་ཞང་མ་བཞིའི་སྔོན་
ཏག་ཏག་ལ་སྟོན་པའི་རིང་བསྲེལ་ལྷ་ཡུལ་ན་གནས་པ་ལ་སོགས་པ་རེ་རེ་བཞིན་
མཇལ་ནས་མཐར་དགོངས་པ་ཆོས་དབྱིངས་སུ་གཤེགས། ང་ལ་མཚོན་ན་
རྟེན་འབྲེལ་ཧ་ཅང་བཟང་གསུངས་ནས་གློ་བུར་དུ་ཐུགས་སྐྱོ་བས་སྤྱན་ཆབ་མང་
དུ་བསིལ། དེའི་ཕྱི་ལོ་1998ལོར་ཚེ་རྣམ་རིན་པོ་ཆེ་ལ་སྔ་ནས་ཞུས་ཡོད་པའི་
མན་ངག་ཡོན་ཏན་རྒྱུད་ཀྱི་ལུང་ཁྲིད་ལ་ཟི་ཁྲོན་དུ་ཕེབས་རྩིས་ཀྱི་སྐབས་སུ་སྐུ་
སྙུན་ཡང་ཅུང་ཟད་ལྕི་རུ་འགྲོ་སྐབས་རེད། དད་ལྡན་བུ་སློབ་ཀུན་གྱིས་ཀྱང་ད་
ལན་མ་ཕེབས་ན་ཞེས་ཞུ་བ་ཡང་ཡང་བྱས་ཀྱང་ཁོང་གིས་ང་ཕྱིར་ཡོང་ནས་ཁྱེད་
478



ཅག་ལ་ལུང་རྒྱུན་སོགས་སྤྲོད་ཐུབ་པའི་ངེས་པ་མེད་མོད་ཇི་སྐད་དུ་ རིག་ པ་
ནངས་པར་འཆི་ཡང་སློབ་ཞེས་གསུང་བ་ལྟར་ང་ད་ཐེངས་ངེས་པར་དུ་འགྲོ་
དགོས་ཞེས་གསུང་བ་ལ་སུས་ཀྱང་བཤོལ་མ་ཐུབ། མཁན་པོས་ཀྱང་ལུང་རྒྱུན་
སོགས་དགྱེས་བཞིན་བསྩལ་ཞེས་ཉིན་ཐོ་རེ་བྲིས་ཡོད། ཕྱིར་ཕེབས་ནས་ཅང་
མ་འགོར་བར་ཚེས་བཅོ་ལྔ་སྟེ་སྤྱི་རྩིས་ལྟར་ན1998ལོའི་ཟླ་4ཚེས་16ཉིན་ལ་
དགོངས་པ་ཆོས་དབྱིངས་སུ་བསྡུས་པའི་ཚུལ་བསྟན་ཏོ། ། །
བྱ་དགའ་དང་སྲིད་འཛིན་གོ་གཁྲེས་ནི་རྒྱལ་ཡོངས་སྲིཁྲུ་གྲོས་ཨུ་ཡོན་དང་
མཚོ་སྔོན་ཞིང་ཆེན་སྲིད་གྲོས་ཨུ་ཡོན། རྨ་ལྷོ་ཁུལ་སྲིད་གྲོས་ཀྱི་ཀྲུའུ་ཞི་གཞོན་
པ་དང་མཚོ་སྔོན་ཞིང་ཆེན་བོད་སྨན་ཁང་། རྨ་ལྷོ་རྫོང་སོག་བོད་སྨན་ཁང་།
གཅན་ཚ་བོད་སྨན་ཁང་བཅས་ཀྱི་མཚན་འཛིན་ཡོན་ཀྲང་གི་འཁོན་བཞེས་ཡོད།
རྒྱལ་ཡོངས་ཀྱི་ཚན་རིག་ཤེས་བྱའི་བྱ་དགའ་དང་པོ་ཐོབ་པ་དང༌། རྒྱལ་ཁབ་
རིམ་པའི་བོད་སྨན་ཆེད་མཁས་ཀྱི་མཚན་སྙན་གནང་ཡོད། །
479



སྨན་རམས་པ་ཆེན་པོ་ཚུལ་ཁྲིམས་རྒྱ་མཚོ། །
སྨན་རམས་པ་ཚུལ་ཁྲིམས་རྒྱ་མཚོ་
ནི། བོད་རབ་བྱུང་བཅོ་ལྔ་བའི་ཆུ་བྱི་
(སྤྱི་ལོ1912)ལོའི་ཧོར་ཟླ་གསུམ་པའི་
ཚེས་ལྔ་ལ། ས་ལ་དགེ་བཅུའི་དཔལ་
གྱིས་ཕྱུག་པའི་ཙོང་ཁའི་སྐྱེས་རིའི་ཉེ་་་
འགྲམ། བ་ཡན་ཧོར་གཙང་སྡེ་བར་་
(ད་ལྟའི་ཧྭ་ལོང་རྫོང་གི་ཁོངས) ཡབ་་་
བཀྲ་ ཤིས་དང་། ཡུམ་སྒྲོལ་མ་གཉིས་
ཀྱི་སྲས་སུ་སྐུ་འཁྲུངས། ཆུང་དུས་ནས་
སྐུའི་གཅེན་པོ་དགེ་སློང་བློ་བཟང་མཆོག་
ལྡན་གྱི་མདུན་ནས། ཡི་གེ་འབྲི་ཀློག་
དང་སུམ་རྟགས་དག་གསུམ་གྱི་གཞུང་ལུགས་བློ་འཛིན་བྱས། དགོང་ལོ་་་་
བརྒྱད་ཙམ་ནས་རྒྱ་རྒྱའི་དགོན་དུ་སློབ་གཉེར་ལ་ཕེབས་ཏེ་བཤེས་གཉེན་ར་རྫའི་
ཕུན་ཚོགས་རིན་པོ་ཆེའི་མདུན་ནས་སྨན་བླ་དང་སྒྲོལ་མ་ཉེར་གཅིག་སོགས་ལྷག་
ལྷ་དུ་མའི་དབང་རྗེས་གནང་མང་པོ་གསན་པ་དང་ཁྱད་པར་བོད་ཀྱི་སྐར་རྩིས་
རིག་པ་དང་གསོ་བ་རིག་པའི་གཞུང་ལུགས་ལ་སློབ་སྦྱོང་བྱས། དེའི་ཕྱིས་སུ།
རྒྱལ་དབང་བཅུ་གསུམ་པ་ཆེན་པོའི་རིགས་ཀྱི་ཅོད་པན་དུ་བཀུར་བ་ཐུབ་བསྟན་
ཡོངས་རྫོགས་ཀྱི་མངའ་བདག་སྙིགས་དུས་ཀྱི་ཐམས་ཅད་མཁྱེན་ལ་ཞྭ་དམར་
480



པཎྜི་ཏ་དགེ་འདུན་བསྟན་འཛིན་རྒྱ་མཚོ་མཆོག་གི་གདན་ས་སྡི་ཚ་དགོན་བཀྲ་
ཤིས་ཆོས་སྡིངས་གླིང་དུ་སློབ་གཉེར་ལ་ཕེབས་ཏེ་མཁས་གྲུབ་བྱེ་བའི་གཙུག་ནོར་
རྗེ་བཙུན་ཆེན་པོ་གྲགས་པ་རྒྱ་མཚོ་སོགས་དགེ་བའི་བཤེས་གཉེན་དུ་མའི་ཞབས་
པད་གཙུག་གི་རྒྱན་ཏུ་བསྟེན་ཏེ་དབང་ལུང་རྗེས་གསུམ་སོགས་བོད་ཀྱི་རིག་
གནས་སྤྱི་དང་བྱེ་བྲག་སྨན་དཔྱད་ཐད་སློབ་སྦྱོང་གཤིས་ཕྱིན་པ་གནང་། དེའི་
རྗེས་སུ་ངང་རུང་དགོན་པར་སློབ་གཉེར་ལ་ཕེབས་སྟེ་ངང་རུང་མཁན་སྤྲུལ་་
འཇམ་དབྱངས་མཁྱེན་རབ་རྒྱ་མཚོའི་མདུན་ནས་གསོ་དཔྱད་ཡན་ལག་བརྒྱད་
པ་རྩ་འགྲེལ་དང་རྒྱུད་བཞི་ཆ་ལག་ཁ་སྐོང་དང་བཅས་པ། མན་ངག་ལྷན་
ཐབས་ལྡེ་མིག་དང་བཅས་པ། དྲི་མེད་ཤེལ་ཕྲེང་སོགས་བོད་ཀྱི་གསོ་བ་རིག་
པའི་གཞུང་ལུགས་དང་ནད་ཐོག་ལག་ལེན། སྨན་རྫས་ངོས་འཛིན་སོགས་ལ་
མིང་ཙམ་མ་ཡིན་པའི་སྦྱངས་པ་མཐར་ཕྱིན་པ་གནང་སྐབས་དེར་ཟླ་མེད་རིགས་
པའི་དབང་ཕྱུག་རྒྱ་རྒྱུའི་ཤེས་རབ་དང༌། ལུང་རིགས་སྨྲ་བ་རི་མ་བློ་བཟང༌།
མཁས་པའི་དབང་པོ་ཤེས་བཞིན་བསམ་གཏན་དང་སྣང་རའི་ཆོས་རྗེ་སོགས་
ཀྱང་འཇམ་དབྱངས་མཁྱེན་རབ་རྒྱ་མཚོ་མཆོག་གི་སློབ་གཉེར་ལ་ཕེབས། ད་
དུང་ཡང་། ཨུ་རུ་སུའི་སྨན་པ་གཤགས་ལས་རིག་པའམ་དྲག་དཔྱད་ལ་ཧ་ཅང་
མཁས་པ་ཞིག་བ་ཡན་ཕྱོགས་སུ་འགྲོ་དོན་ལ་ཕེབས་པའི་མདུན་ནས་ཕྱི་ལུགས་ཀྱི་
གཤགས་བཅོས་རིག་པ་དང་། རོ་བཀྲ། སྨན་ཁབ། འགོག་སྨན་སོགས་ལ་
གསན་སྦྱོང་གནང་བར་མ་ཟད་ལག་ལེན་ཀྱང་བྱང་ཆུབ་པར་གྱུར་ཏེ་བོད་ལུགས་
གསོ་དཔྱད་དང་ཕྱི་ལུགས་གསོ་དཔྱད་ཟུང་འབྲེལ་གྱི་སྒོ་ནས་ཉམ་ཐག་འགྲོ་བའི་
དོན་དུ་བརྩོན་པ་ལྷུར་ལེན་མཛད་པར་བརྟེན་ལྗོངས་འདིའི་དམངས་ཡོངས་ཀྱི་
ངག་ན་སྡི་ཚའི་སྨན་པ་ཚུལ་ཁྲིམས་ཞེས་གྲགས་པ་ལགས་སོ། །
དེ་ནས་མཚོ་སྔོན་ཞིང་ཆེན་ཀྲུང་དབྱི་སྨན་ཁང་དུ་ཕྱག་ལས་གནང་པར་
ཕེབས་ཏེ་བོད་ཀྱི་གསོ་རིག་ཞིབ་འཇུག་ཁང་གསར་འཛུག་གནང་སྟེ་བོད་ཀྱི་སྨན་
བཅོས་མི་སྣ་སྐོར་གཅིག་གསོ་སྐྱོང་གནང་ཡང་ཡུན་རིང་མ་འགོར་བར་“ རིག་
481



གསར” སོགས་ རྐྱེན་ ངན་ མང་ པོ་ དང་ འཕྲད་ ནས་ འཐོར་ ཞིག་ ཏུ་ བཏང་།
སྐབས་དེའི་གསུང་རྩོམ་རྣམས་ཀྱང་མེ་ལྷའི་ཞལ་དུ་མཆོད་པར་ཕུལ་བ་ནི་རྗེས་
འཇུག་རྣམས་ཀྱི་གྱོང་གུད་ཡིན་ནོ། །
སྔ་རྗེས་ སུ་བོད་སྨན་ཆེད་སྦྱོང་འཛིན་གྲྭ་ཐེངས་དགུ་བསྒྲུབས་པ་དང༌།
སློབ་གཞིའི་ཐད་བོད་ཀྱི་གསོ་བ་རིག་པའི་གཞུང་ལུགས་དཔལ་ལྡན་རྒྱུད་བཞི་
སློབ་ཁྲིད་བྱས་པ་དང་། ཀྲུང་དབྱིའི་སྤྲ་ལྡན་གསེར་ཁབ་དང་སྐམ་ཁབ་སོགས་
ཀྱི་ལག་ལེན་དང་ཕྱི་གླིང་ལུགས་ཀྱི་མྱུར་སྐྱོབས་སྨན་བཅོས་སོགས་སློབ་ཁྲིད་་
མཛད་སྟེ་བོད་སྨན་པ་ཉིས་བརྒྱ་ཙམ་གསོ་སྐྱོངས་བྱས་ཏེ་དེང་སྐབས་མཚོ་སྔོན་གྱི་
རོང་འབྲོག་གྲོང་གསུམ་ན་བོད་སྨན་ཁང་ཆེ་ཆུང་མི་ཉུང་བ་ཞིག་གསར་དུ་གཞིས་
ཆགས་ཏེ་འགྲོ་དོན་རྒྱ་ཆེར་མཛད་བཞིན་པ་འདི་ལྷ་རྗེ་ཁོང་གི་བཀའ་དྲིན་ལས་
མ་ འདས་ སོ། ། སྤྱི་ལོ་ 1981ལོར་ རྒྱ་ ཡེ་ ནས་ སྐུ་ ཚེའི་ འདུ་ བྱེད་ སྟོངས།
བརྒྱུད་འཛིན་གྱི་སློབ་མ་མང་དག་བྱུང་བའི་ནང་ནས། གཙོ་བོ་རབ་འབྱམས་
གཙུག་ལག་རྒྱ་མཚོའི་མངའ་བདག་སྨན་རམས་པ་ངག་དབང་བསྟན་འཛིན་
རིན་པོ་ཆེ་དང་། འཚོ་བྱེད་གྲུབ་པའི་དབང་ཕྱུག་བཀའ་དྲིན་མཚུངས་ཟླ་བྲལ་
བ་སྨན་རམས་པ་རྒྱ་ཡེ་བློ་བཟང་ཉི་མ་སོགས་བྱུང་སྟེ་ལྗོངས་འདིར་བོད་ཀྱི་གསོ་
བ་རིག་པའི་བསྟན་པ་མི་ཉམས་དབྱར་མཚོ་རྒྱས་པ་ལྟར་གོང་ནས་གོང་དུ་འཕེལ་
བཞིན་པ་འདི་ལགས་སོ། །
482



འཇམ་དབྱངས་མཁྱེན་རབ་རྒྱ་མཚོ།
r . མོག་ཀྱུ་མཁན་སྤྲུལ་ལམ་ངང་
རུང་ མཁན་སྤྲུལ་འཇམ་དབྱངས་་་་་
མཁྱེན་ རབ་ རྒྱ་ མཚོ་ མཆོག་ ནི།
མཚོ་སྔོན་གཅན་ཚའི་ནང་ཚན་་་་་་་
བཀའ་རྒྱ་ཞེས་པར་ཡབ་རིན་ཆེན་་་
རྒྱལ་དང༌། ཡུམ་ལྕགས་མོ་ ཐར་་་་
གཉིས་ཀྱི་སྲས་སུ་སྤྱི་ལོ་1903ལོར་་་་
འཁྲུངས་པ་དང༌། ཆུང་དུ་ནས་རྡོ་
རྗེ་ཚོམ་བུ་དང་མཎྜལ་ཕུལ་བ་དང་
མཆོད་པ་འབུལ་བའི་རོལ་རྩེད་་་་་་་
མཛད་ཅིང་སྲོག་ཆགས་ཕྲ་མོ་ལ་ཡང་
གནོད་ པ་མི་གཏོང་བར་སྙིང་རྗེ་་་་་༌
འཛིན། དགུང་ལོ་ལྔའི་སྟེང་དུ་རྗེ་
རྒྱུ ཞྭ་དམར་སྐུ་ཕྲེང་བཞི་པ་པཎྜི་ཏ་ཆེན་
པོ་དགེ་འདུན་བསྟན་འཛིན་རྒྱ་མཚོ་མཆོག་གིས་མོག་ཀྱཱ་མཁན་ཆེན་མ་ཧཱ་པཎྜི་ཏ་
འཇམ་དབྱངས་རྒྱ་མཚོ་དཔལ་བཟང་བོ་ཞེས་སྙན་པའི་གྲགས་པ་དབུས་གཙང་
ཆོས་ཀྱི་ཞིང་ཁམས་ལ་ཡོངས་སུ་ཁྱབ་པ་དེའི་སྐུ་ཕྲེང་ལྔ་བར་ཐུགས་ཐག་བཅད་
པ་ལྟར་མདོ་སྨད་ངང་རུང་བཀྲ་ཤིས་ཆོས་འཕེལ་གླིང་གི་དམ་པ་གོང་མའི་ཁྲི་
483



འཕང་མཐོན་པོར་མངའ་གསོལ། དགུང་ལོ་བདུན་ལ་སོན་དུས་རྗེ་ཞྭ་དམར་
བའི་དྲུང་དུ་དགེ་བསྙེན་དང་རབ་བྱུང་གི་ཚུལ་ཁྲིམས་ཡང་དག་པར་བཞེས་ཤིང་
མཚན་ལ་འཇམ་དབྱངས་མཁྱེན་རབ་རྒྱ་མཚོ་ཞེས་འདོགས་གནང་མཛད། ། །
དེ་ཡང་ཐོག་མར་དགེ་སློང་དགེ་འདུན་བརྩོན་འགྲུས་བྱ་བ་ཀློག་གི་སློབ་
དཔོན་དུ་བསྟེན་ནས་ཡོན་ཏན་ཀུན་གྱི་ཕྱི་མོ་ཀ་མད་སུམ་ཅུ་ནས་བཟུང་འཇིགས་
བྱེད་ཟ་མ་ཏོག་དང་སྨན་མཆོག་ཆེན་མོ་སོགས་ཆོས་སྤྱོད་ཀྱི་རིམ་པ་རྣམས་ཐུགས་
འཛིན་གནང་བ་དང་། དགུང་ལོ་བཅུ་དྲུག་སྟེང་མཁས་པའི་བསྟན་གནས་སྡེ་
ཚ་བཀྲ་ཤིས་ཆོས་སྡིངས་སུ་ཕེབས་ཏེ་ཆོས་གྲྭར་ཞུགས་ཤིང་སྔ་ཕྱིར་རྗེ་ཞྭ་དམར་
པཎྜི་ཏ་དང་། མཁས་དབང་ཚུལ་ཁྲིམས་རྒྱ་མཚོ། བླ་བྲང་ཨ་ལགས་བླ་ཁོ་
རིན་པོ་ཆེ། འཇམ་དབྱངས་རྒྱ་མཚོའམ་ཨ་ཁུ་རིན་པོ་ཆེ་དོན་ལྡན་སོགས་་
མཁས་ཤིང་གྲུབ་པ་བརྙེས་པའི་དགེ་བའི་བཤེས་གཉེན་དུ་མའི་ཞབས་ལ་་་་་
གཏུགས་ཏེ་ཐུན་མོང་དང་ཐུན་མིན་གྱི་རིག་གནས་གཞུང་ལུགས་རྒྱ་མཚོ་ལྟ་བུར་
སྦྱངས་བརྩོན་མཛད་ཅིང་མཁས་པའི་གྲགས་པ་རབ་ཏུ་རྒྱས། དགུང་ལོ་ཉི་
ཤུའི་སྟེང་བདག་ཉིད་ཆེན་པོ་འཇམ་དབྱངས་རྒྱ་མཚོའམ་ཨ་ཁུ་རིན་པོ་ཆེ་དོན་
ལྡན་གྱི་མདུན་ནས་བསྙེན་རྫོགས་ཀྱི་སྡོམ་པ་བཞེས་ཏེ་ཚུལ་ཁྲིམས་རྣམ་པར་དག་
པའི་བདུད་བརྩི་ཐུགས་ཀྱི་བུམ་བཟང་ཡོངས་སུ་གཏམས་པར་མཛད། །
གསོ་དཔྱད་ཀྱི་སྐོར་ནས་ཞུས་ན། དགུང་ལོ་བཅུ་གཉིས་ཤིང་སྟག་སྟེ་ལོ་
ན་ཆུང་དུས་ནས་མཁས་པའི་དབང་བོ་འཇུ་འོད་ཟེར་རྒྱ་མཚོ་མཆོག་སློབ་དཔོན་
དུ་བསྟེན་ནས་སྒོ་གསུམ་གུས་པས་བསྙེན་བཀུར་དང་འདུན་པ་དྲག་པོས་སློབ་
གཉེར་བྱས་མཐར་གསོ་རིག་རྒྱུད་བཞི་དང་ཡན་ལག་བརྒྱད་པ་ གཙོའི་ཕྱག་་་
བཞེས་མན་ངག་དང་བཅས་པ་རྣམས་སྙན་ནས་སྙན་དང་ཐུགས་ནས་ཐུགས་སུ་
བརྒྱུད་པ་མ་ཟད། འཇུ་འོད་ཟེར་རྒྱ་མཚོ་མཆོག་གི་སྐུ་ངོ་མས་བེད་སྤྱོད་གནང་
མྱོང་བའི་སྨན་ཁུག་དང་ཆ་བྱད་བཅས་སྨན་དཔྱད་ཀྱི་ལག་ཆ་ཐམས་ཅད་ཀྱང་ཁ་
ཚང་དུ་གསོལ་རས་བསྩལ་བ་དང་། དེ་ལྟར་ཐུགས་སྨོན་བཟང་བོའི་རྐྱེན་ལ་
484



བརྟེན་ནས་དགུང་ལོ་སུམ་ཅུ་ནས་སྨན་སྦྱོར་ནད་ཐོག་ལག་ལེན་ལ་རྩེ་གཅིག་ཏུ་
གཞོལ་ཏེ་འགྲོ་བ་ཉམ་ཐག་ནད་ཀྱིས་གདུང་བ་རྣམས་ཀྱི་ལུས་སེམས་ཀྱི་སྡུག་
བསྔལ་མི་བཟོད་པ་སེལ་བའི་ཕྱིར་དུ་སྐུ་ཚེ་ཧྲིལ་བོར་སྨན་སྦྱིན་གནང་སྟེ་ལོ་རེར་
ནད་པ་སྟོང་ཕྲག་དུ་མར་སྨན་བཅོས་མཛད་པ་དང་། ། ཁྱད་པར་ཐག་རིང་ནད་
པ་རྒྱུ་དང༌། བོད། ཁ་ཆེ། སོག་པོ་སོགས་འགྲོ་བ་རིས་སུ་མ་ཆད་པ་རྣམས་
ཀྱི་གདུང་བ་སེལ་ཞིང་དེ་དག་ལ་ལམ་འཇུག་གི་རྒྱགས་དང་དངུལ་སོགས་ཀྱི་སྦྱིན་
པའང་རྒྱ་ཆེར་གནང་ཞིང་འགྲོ་དོན་བླ་ན་མེད་པ་མཛད། །
ཁོང་གིས་ནད་པ་ཚབས་ཆེན་གྱི་རིགས་གསོས་པའི་ལོ་རྒྱུས་ཀྱང་མང་སྟེ།
ཁམས་ཕྱོགས་ཀྱི་རྙིང་མའི་བླ་མ་ཨ་ལགས་ཉིན་ལུང་ཞེས་བྱ་བ་སྤྱན་གྱིས་མ་་
གཟིགས་པ་ཞིག་ཁོང་གི་སྐུ་མདུན་དུ་ཕེབས་ནས་རྒྱུ་མཚན་ཞུས་པས་དེ་ལ་སྨན་
དང་ཐུགས་རྗེ་ཆེན་པོའི་དབང་གནང་སྟེ་མ་ནི་དང་མིག་འབྱེད་ཀྱི་གཟུངས་་
འདོན་དུ་བཅུག་པས་སྤྱན་སྔ་མ་བཞིན་གསལ་བར་གྱུར། ཡང་མཚོ་སྔོན་པོ་
ཕྱོགས་ཀྱི་ནད་པ་ལྕི་མོ་རྒྱ་ཡེ་ཕག་མོ་ཞེས་པ་གསོ་དཔྱད་རིམ་གྲོ་གང་གིས་ཀྱང་མ་
ཕན་པར་དམ་པ་འདིའི་སྐུ་མདུན་དུ་དྲི་ཆུ་ཕྲན་ཙམ་ཁྱེར་ཡོང་ནས་བསྟན་པ་ན།
ཁོང་གི་ཞལ་ནས་གཅིན་འགགས་ཀྱི་ནད་ཚབས་ཆེར་འགྲོ་བཞིན་ཡོད་པས་སྨན་
འདི་ཁྱེར་ལ་མྱུར་དུ་སོང་གསུངས་པ་བཞིན་སྨན་ཐུམ་ཁ་ཤས་གནང་ནས་བདེ་
སངས་སུ་གྱུར། དེ་མིན་གཅན་ཚའི་སྐུ་རྒྱའི་སྒང་ཞེས་པའི་ས་ཆར་དམག་མི་
དང་མི་སེར་འཁྲུགས་ཟིང་ལངས་པ་ལ་བརྟེན་ནས་ཕན་ཚུན་ཤི་རྨས་ཚབས་ཆེན་
ཐེབས་པའི་ཉིན་ཞིག་ལ། རང་དགོན་ངང་རུང་གླིང་གི་དགེ་འདུན་པ་ཡོངས་
ལ་སྨན་བླའི་སྒོ་ནས་ ཁྲུས་དབང་དང་། ཚ་བསུར། བསྔོ་སྨོན་མཛད་དུ་
བཅུག་རྗེས་ཁོང་གིས་སྨན་མདོ་ཞལ་འདོན་གནང་ནས་གྲྭ་མང་ལ་ཕྱོགས་སུ་རིས་
པའི་བསམ་པ་སྤངས་ཏེ་འགྲོ་བ་སུ་ཡིན་ཡང་རང་གི་ཕ་མར་བསྒོམས་དགོས་པའི་
ཐེག་ཆེན་ཆོས་ཀྱི་བསླབ་བྱ་གང་མང་གནང་བ་བཅས་དམ་པ་འདིའི་རྒྱུད་དུ་
བྱམས་སྙིང་རྗེ་ཚད་མེད་མཆིས་པའི་ལོ་རྒྱུས་དང་ནད་པ་ཚབས་ཆེན་རིགས་་
485
ar



གསོས་པའི་རྣམ་ཐར་སོགས་བགྲང་གིས་མི་ལངས། །
ཁོང་ལ་སྨན་སྦྱོར་ལག་ལེན་གྱི་ཐད་ནས་ཀྱང་ཁྱད་ཆོས་མི་འདྲ་བ་དག་ཡོད་
དེ་དཔེར་ན་སྦྱོར་སྡེ་གང་གི་ནང་ཏིག་ཏ་ཞེས་ཡོད་དུས་རྒྱ་ཏིག་བལ་ཏིག་བོད་
ཏིག་གསུམ་བསྲེས་ནས་འདྲ་མཉམ་སུ་གཏོང་བ་དང༌། དངུལ་ཆུ་བཞི་སྦྱོར་གྱི་
འདུལ་བསྲེག་སྦྱོར་ལུགས་ནི་ཟིན་ཏིག་གཅེས་བསྡུས་ལྟར་ན་ཅུང་འགྲུབ་དཀའ་
ཞིང་ཁོང་གི་ཕྱག་ལེན་ཇི་བཞིན་བྱས་པས་ལེགས་འགྲུབ་མི་ཡོང་བ་གཅིག་ཀྱང་
མེད་པ། བླ་བྲང་བཀྲ་ཤིས་འཁྱིལ་སྨན་པ་གྲྭ་ཚང་གིས་གདན་ཞུས་ལྟར་འབའ་
སམ་སྨན་མར་སོགས་སྨན་སྦྱོར་ཁག་ཅིག་གི་ཕྱག་ལེན་ཡང་ཁོང་གིས་སྐུ་དངོས་སུ་
དེ་གར་སྤེལ་བ། དེ་བཞིན་གསུང་རྩོམ་གྱི་སྐོར་མང་དུ་བཞུགས་པ་ལས་སྨན་
དཔེ་པོ་ཏི་ཉེར་གཅིག་ཙམ་ཡོད་པ“རིག་གནས་གསར་བརྗེའི”དུས་ཟིང་སྐབས་
ཕལ་ཆེ་བ་རྩ་བརླག་ཏུ་གྱུར་པ་དང་ཁ་ཤས་ད་ལྟ་སྲིད་ཀྱང་གར་ཡོད་གསལ་བོ་
བཤད་རྒྱུ་མི་འདུག་ཅེས་གོང་གསལ་གནས་ཚུལ་ཁག་རྣམས་དམ་པ་གང་གི་
དངོས་སློབ་ཏུ་གྱུར་པ་རྒན་བློ་བཟང་དམ་ཆོས་ཀྱིས་གསུངས། །
དེ་ལྟར་འཇམ་དབྱངས་མཁྱེན་རབ་རྒྱ་མཚོ་མཆོག་དགུང་ལོ་ང་དྲུག་ལ་
ཕེབས་པའི་ལོ་སྟེ་སྤྱི་ལོ་1958ལོའི་ཟླ་6པའི་ཚེས་26ཉིན་དགོངས་པ་གཞན་དོན་
དུ་གཤེགས་སོ། །
གསུང་ལས་སྐྱེས་ པའི་སློབ་མ་ཡང་འཇམ་དབྱངས་དགེ་འདུན་རྒྱ་མཚོ་
དང་། ཀོའུ་བ་བློ་བཟང་ཐུབ་བསྟན་དབང་ཕྱུག གསང་སྒྲོགས་བློ་བཟང་
བསྟན་པའི་རྒྱལ་མཚན། བཀྲ་ཤིས་འཁྱིལ་ཨ་ལགས་སྒྲོ་ཚང་། ཇོ་སྐོར་ཨ་
ལགས་ཚང་། ཨ་ལགས་ཀ་རིང་ཚང་། ན་རྒྱུའི་ སྤྲུལ་སྐུ་ སོགས་བསྟན་པ་
འཛིན་པའི་སྐྱེས་ཆེན་དམ་པ་མང་པོ་བྱོན་པ་དང་། སྨན་དཔྱད་ཀྱི་སློབ་བརྒྱུད་
མཁས་དབང་ཚུལ་ཁྲིམས་རྒྱ་མཚོ་ (སྨན་པ་གསེར་སོའང་འབོད) དང་། རྒྱ་
རྒྱའི་ཤེས་རབ། རི་མ་བློ་བཟང་། ཤེས་བཞིན་བསམ་གཏན་སོགས་དང༌།
ད་ལྟ་བཞུགས་པའི་བློ་བཟང་དམ་ཆོས། རྒྱ་ཡེ་བློ་བཟང་ཉི་མ་སོགས་མདོར་ན་
486



དམ་པའི་འདིའི་བཀའ་དྲིན་ལས་མདོ་སྨད་ཤར་ལྷོའི་ཁུལ་དུ་གསོ་དཔྱད་རིག་
པའི་བསྟན་པ་དང་ལག་ལེན་གྱི་བརྒྱུད་པ་རྣམས་མ་ཉམས་པར་ད་ལྟའང་གནས་
མུས་སུ་བཞུགས་སོ། །
487



བསྟན་པ་རྒྱ་མཚོ།
བསྟན་པ་རྒྱ་མཚོན་ནི་སའི་དགེ་བཅུ་ཚང་བ་མདོ་སྨད་ནོར་འཛིན་གྱི་ལྟེ་
གནས། བླ་བྲང་བཀྲ་ཤིས་གཡས་སུ་འཁྱིལ་བ་བཤད་སྒྲུབ་དར་རྒྱས་གླིང་དང་
མི་རིང་བའི་ཡུལ་ཤར་ཕྱོགས་མཎྜལ་རི་བོའི་རྒྱབ་རོལ་དུ་གནས་པའི་ཙ་ཡུལ་བྲག་
དམར་ཞེས་པ་ནས་རབ་བྱུང་བཅུ་དྲུག་བའི་ཤིང་གླང༌(སྤྱི་ལོ་1925)ལོར་སྐུ་
འཁྲུངས། ཆུང་བྱིས་པའི་དུས་ནས་ཡ་རབས་ཀྱི་སྤྱོད་པ་དུ་མ་དང་ལྡན་ཞིང་
ཐུགས་རྒྱུད་ཤིན་ཏུ་བཟང་བ། ཐུགས་ལ་རབ་བྱུང་བྱེད་པའི་འདོད་སེམས་ཆེ་
བ་དང༌། དེའི་སྟབས་ཀྱིས་ཡབ་ཡུམ་གཉིས་ནས་ཁོང་ཉིད་ཀྱི་ཐུགས་འདོད་ལ་
ཞུགས་ནས་དགུང་གྲངས་བརྒྱད་ལ་སླེབས་སྐབས། བླ་བྲང་བཀྲ་ཤིས་འཁྱིལ་
གསོ་རིག་གཞན་ཕན་གླིང་གི་ཆོས་གྲྭར་ཞུགས། སྨད་སོག་ཀུན་དགའ་སོགས་
སློབ་དཔོན་ལ་བསྟེན་ནས་ཡི་གེ་འབྲི་ཀློག་མཁས་པར་སྦྱངས། སྨན་རམས་པ་
ཤེས་རབ་རྒྱ་མཚོ་སོགས་ཀྱི་མདུན་ནས་རྒྱུད་ཀྱི་བཤད་ལུང་དང་སྨན་གྱི་ལག་ལེན་
རྣམས་ཉམས་སུ་བཞེས། ཆུང་བྱིས་པའི་དུས་ནས་ཐུགས་ཀྱི་བག་ཆགས་་་་་
གསལ་ཞིང་ཤེས་རབ་རྣམ་པར་བཀྲ་བ། ཐུགས་རྒྱུད་ཤིན་ཏུ་འཇམ་པ་དང་
བརྩོན་འགྲུས་དུ་མ་དང་ལྡན་པ་སོགས་སྐྱེ་བོ་མང་བོའི་ཐོས་འཛིན་གྱི་ཡུལ་དུ་
སྙན་ཞིང་མཛེས་པའི་གྲགས་པ་དབྱར་རྔ་བཞིན་རྡུང་། གྲྭ་ཚང་གི་འདོན་ཕྱག་
ལེན་དང་རྒྱུག་བརྩི་བཞག་ཐམས་ཅད་ཐུགས་སུ་བཞེས་ནས་ཡོངས་སུ་རྫོགས་པ་
དང་། དགུང་ལོ་དགུའི་སྟེང་ཀུན་མཁྱེན་ལྔ་བ་ཆེན་མོ་མཆོག་ལ་ཕྱི་མ་རྒྱུད་བློ་
ཐོགས་ནས་རྒྱུགས་འབུལ་གནང་བས་བྱ་དགའ་ཞལ་གསུང་གི་མེ་ཏོག་གཏོར།
488



དེར་བརྟེན་རིམ་པ་བཞིན་དུ་བཤད་པའི་རྒྱུད་དང་མན་ངག་རྒྱུད་རྣམས་བློ་ཐོག་
ནས་མཆད། དགུང་ལོ་ཉེར་གཉིས་ཀྱི་སྟེང་དབུས་གཙང་སོགས་ཆོས་ཀྱི་ཞིང་
དུ་མ་ལ་ཨ་སྐྱོ་བའི་ཚུལ་གནང་ནས་གནས་འཇལ་ལ་ཕེབས། དཔལ་ལྡན་
འབྲས་སྤུངས་སོགས་ཀྱི་ཆོས་གྲྭར་ཞུགས། ལྕགས་རི་རིག་བྱེད་འགྲོ་ཕན་གླིང་
གི་བཤེས་གཉེན་ཆེན་པོའམ་རྒྱལ་བ་རིན་པོ་ཆེའི་བླ་སྨན་རྒན་ཆོས་གྲགས་སོགས་
དགེ་རྒན་དུ་བསྟེན་ནས་རྒྱུད་བཞིའི་ལུང་དང་ཁྲིད་ཕྱག་ལེན་རྣམས་ཉམས་སུ་
བཞེས། དེ་ནས་ཕྱིར་ཕེབས་པའི་ལམ་དུ་སྨན་ངོས་འཛིན་ཕྱོགས་ལ་སློབ་་་
གཉེར་མི་ཉུང་བ་བྱས་པ་དང༌། སྔོ་སྨན་ངོས་འཛིན་དང་ནད་ཀྱི་རྒྱུ་དང་་་་
འབྲས་བུ་སོགས་སྨན་ཕྱོགས་ཀྱི་དྲི་བ་དྲིས་ལན་བྱས་ནས་ཁོང་གཞུང་ལ་ངེས་པ་
དང༌། དོན་གསལ་བ། ཕྱག་ལེན་གྱི་སྐོར་སོགས་ཐོག་མེད་དུ་མཁྱེན་སྟབས་
རྩོད་པ་ལས་རྒྱལ་ཏེ་སྙན་གྲགས་ཆེན་པོ་རྒྱས། ཕྱིས་སུ་མདོ་སྨད་ཙོང་ཁའི་
གནས་མཆོག་རྗེ་སྐུ་འབུམ་བྱམས་པ་གླིང་དང་བྱ་ཁྱུང་། དགོན་ལུང་། ཆུ་
བཟང་། གསེར་ཁོག་སོགས་བྱང་གི་དགོན་གནས་དུ་མ་ལ་གནས་མཇལ་དུ་
ཕེབས་པ་དང༌། ཞར་དུ་གསོ་རིག་ཕྱོགས་ལ་ཉམས་སུ་བླངས་ནས་ས་རྡོ་སྔོ་
སྨན་གྱི་སྐྱེ་གནས་དང་དབྱིབས་དང་རང་བཞིན་དབྱེ་བ་སོགས་ལ་བརྟག་དཔྱད་
མང་དུ་གནང་བ་དང་། ས་རྡོ་སྔོ་སྨན་སོགས་ཀྱི་དབྱེ་བ་མང་པོ་གཏན་ལ་ཕབ་
ནས་ངོས་འཛིན་གྱི་དོགས་པ་མང་པོ་བཅད། དེ་བཞིན་གྲྭ་ཚང་གི་འདོན་ལྟ་
དབྱངས། རྒྱུག་བརྩི་བཞག་སོགས་ཐོགས་མེད་དུ་མཁྱེན་ནས། དགུང་ལོ་
ཉེར་ལྔ་ནས་བཟུང་སློབ་མ་སྐྱོང་བའི་འགོ་བཙུགས། སྔ་གཞུག་ཏུ་སློབ་བུ་བརྒྱ་
ཕྲག་ལས་འདས་པ་གསོ་སྐྱོང་བྱས་ཡོད་པ་ཕྱོགས་ཀུན་ཏུ་དར་ཁྱབ་དུ་སོང་་་་
ཡོད། །
སྤྱི་ལོ་1955ལོར་ཀུན་མཁྱེན་དྲུག་པ་ཆེན་མོ་འཇམ་དབྱངས་བཞད་པའི་
རྡོ་རྗེ་དགུང་གྲངས་བརྒྱད་བཞེས་ཐོག་བཀྲ་ཤིས་རབ་བརྟན་དུ་བཞུགས་པའི་
སྐབས་ཞིག་ལ། ཁོང་དང་སྨན་པ་གྲྭ་ཚང་གི་ལས་འཁུར་བ་བདུན་མདུན་དུ་
489



བོས་ནས་ཞལ་གསུངས་གི་མེ་ཏོག་ཁོང་གི་སྤྱི་བོར་བབས་པ་དང་། ད་ནས་
བཟུང་སྨན་དཔྱད་ཀྱི་རིག་པ་སྤེལ་བཅས་བཀའ་བསྩལ་ནས་ཕྱག་གི་མདུད་པ་
ཡང་གནང་ངོ༌། ། དེ་ནས་བཟུང་སྨན་གྱི་ཡོ་བྱད་དང་སྨན་སོགས་གྲ་སྒྲིག་
ལེགས་པོ་བྱས་ནས་སྨན་ཕབ་པ་སོགས་རྒྱ་ཆེ་རུ་བཏང་། སྤྱི་ལོ་1958ལོར་དུས་
འགྱུར་ཆེན་པོ་བྱུང་བ་སོགས་ཀྱི་རྐྱེན་དང་ཕྲད་ནས་ཁོང་ཉིད་ལ་སྨན་གྱི་བསྟན་
པ་སྤེལ་བའི་གོ་སྐབས་དང་བྲལ་ནས་རེ་ཞིག་བཙོན་ཁང་དུ་ཚུད། དེ་ལས་མི་
རིང་བར་སྨན་པ་བྱས་ཆོག་པའི་དཀའ་དབང་ཐོབ་པ་དང་ལྷན་དུ་སྨན་རྣམས་
ཚགས་བྱས་ནས། སྨན་པ་གྲྭ་ཚང་དང་བླ་བྲང་ཆེན་མོ། ནང་ཆེན་སོ་སོའི་
སྨན་སྣ་ཚོགས་ཕྱོགས་བསྡུས་བྱས་ནས་བླ་བྲང་དགོན་པའི་སྨན་ཁང་ཞེས་པ་་
བཙུགས། ཁོང་གིས་སྨན་བཟོ་བ་དང་བཏུ་བ། འདུལ་བ་སོགས་དཀའ་སྡུག་
ཅི་འདྲ་ཡོད་རུང་བརྩོན་འགྲུས་ལྷོད་པ་མེད་པའི་སྒོ་ནས་སྨན་ལ་ཞིབ་ཚགས་
དང་། སྦྱོར་སྡེ་ལེགས་སྒྲིགས་དང་སྔོ་སྨན་བཏུ་བ། སྨན་འདུལ་བ། ངོས་
འཛིན་དང་སྔོ་སྟོན་སོགས་ལ་ཤིན་ཏུ་ཕྲ་ཞིང་ཞིབ་པ་བྱས་ནས། གྲུབ་ཐོབ་རིལ་
དཀར་གྱི་ཁ་ཚར་སོགས་གསར་དུ་ཚད་གཞི་གཏན་ལ་ཕབ་པ་དང་། དེ་ནས་
བཟུང་བླ་བྲང་རིལ་དཀར་ཞེས་དམངས་ཁྲོད་ལ་དར་ཁྱབ་ཆེ་བ་དེ་བྱུང་། དེའི་
རྗེས“ རིག་གནས་གསར་བརྗེའི”ལས་འགུལ་ནང་དུ་ཁོང་གིས་གསོ་རིག་དང་
རིག་གནས་མཐའ་དག་གཙུག་ཏུ་འཛིན་པ་དང༌། སྙིང་སྟོབས་ཆེན་པོའི་ངང་
ནས་ལུས་དང་སྲོག་ལ་ཕངས་པ་མེད་པར་སྲུང་སྐྱོབ་བྱས་པ་དང་། སྐབས་དེར།
ཁོང་ལ་གནའ་བོའི་རིག་གནས་སྐྱོབ་པའི་ཀླད་རྙིང་ཞེས་འཇིག་སྐྲག་ཡང་ཡང་
སྐུལ་བ་དང་བརྡུང་རྡེག་ཐེངས་དུ་མ་བྱས། ཁོང་གིས་བོད་ཀྱི་གསོ་རིག་དང་
རིག་གནས་ལ་ཉམས་ཆག་བྱུང་བར་ཐུགས་སྐྱོ་ནས་མཚན་མོ་ཀུན་གྱི་མི་ཤེས་པའི་
ཚུལ་དུ་དཔེ་གཟིགས་གནང་བ་དང་། གསོ་རིག་སྐོར་གྱི་དཔེ་ཆ་རྣམས་སྦས་
སྐུང་བྱས། ཆོས་སྐྱོང་སོགས་ལ་འཕྲིན་ལས་བཅོལ་ཏེ་བོད་ཀྱི་རིག་གནས་ལ་
ཆག་འཇིག་མི་ཡོང་བའི་སྨོན་ལམ་བཏབ། ཉིན་ཞིག་རྒྱལ་བའི་བཀའ་བསྟན་
490



རིན་པོ་ཆེ་མང་པོ་འདམ་གྱི་རྩི་བྱེད་པར་ཆུ་ནང་དུ་ ཕངས་ནས་སྦྱང་བ་དང་།
དེའི་ནང་ཆེས་དཀོན་པའི་གསོ་རིག་གི་གཞུང་སྐྱེམས་པ་ཚེ་དབང་གི་རྒྱུད་འགྲེལ་
དང་གཞན་བཀའ་བརྒྱའི་རིགས་མང་པོ་ཆུ་ནང་དུ་འཕེན་ལ་ཉེ་བ་ན། མི་ཞིག་
གི་ལག་རྒྱུད་ནས་དཔེ་ཆའི་དབུ་འཇུག་གི་ཤོག་གྲངས་དང་བཅས་ཁོང་གི་ཕྱག་དུ་
འབྱོར་ནས་སྐུང་ཐུབ་པ་བྱུང༌། དེའི་རྗེས་ཁོང་གིས་དཔེ་ཆའི་རིགས་སྦས་སྐུང་
བྱས་ཡོད་པ་ཤེས་ནས་ཁོང་ལ་དཔེ་ཆ་པོད་སུམ་ཅུ་ལྷག་རྒྱབ་ཏུ་བཞག་ནས་་
བརྡུང་རྡེག་དང་བཅས་ཁྲོམས་ལ་ཡར་དེད་མར་དེད་མང་པོ་བྱས་ནས་དཔེ་ཆ་
རྣམས་ལག་ནས་བླངས། ། ཁོང་གི་ཐུགས་ཧ་ཅང་ཕམ་པོའི་ངང་ནས་བླ་མ་ཆོས་
སྐྱོང་ལ་སྐྱབས་འཇུག་ཞུས་མཐར། ཚང་མ་ཕྱིར་ལག་དུ་འབྱོར། དེ་ལྟར་
ཁོང་གིས་བོད་ཀྱི་གསོ་བ་རིག་པའི་བསྟན་པའི་མེ་རོ་གསོ་བའི་ཆེད་དང་ཉམས་
རྒུད་གྱི་དུས་འདི་ལ་བཀྲ་ཤིས་འཁྱིལ་གྱི་ ཤུལ་དུ་བཞུགས་པའི་དགེ་བའི་བཤེས་
གཉེན་རེ་གཉིས་ཀྱི་འཚོ་བ་རོལ་ཐབས་སུ་གྲུབ་ཐོབ་རིལ་དཀར་སོགས་སྨན་་
འགའ་རེ་སྡེབ་པ་དང་ནད་པ་རེ་གཉིས་ལ་བལྟ་བ། དོན་དམ་དུ་གསོ་རིག་ལ་
ཞིབ་འཇུག་བྱས་པའི་གོ་སྐབས་བཟོས་ཏེ་ཕྱག་རྗེས་ཆེན་པོ་བཞག ། ཁོང་ལ་
ཞུམ་པ་མེད་པའི་སྙིང་སྟོབས་ལྡན་པ་དང་གསོ་རིག་གཞུང་ལུགས་རྣམས་ཁོང་དུ་
ཆུད་ཡོད་པ་ལ་བརྟེན་ནས་སྤྱི་ལོ་1981ལོ་ནས་ཀན་སུའུ་ཞིང་ཆེན་སྨན་རྫས་ཞིབ་
འཇུག་ཁང་གིས་བོད་སྨན་ལ་བརྟག་དཔྱད་དང་ཞིབ་འཇུག་བྱས། ཁོ་ཚོའི་
ཉམས་སྣང་ལ་བོད་ཀྱི་སྨན་པས་ནད་ཨེ་ཤེས་བསམ་པའི་དོགས་པ་སྐྱེས་ནས་
མཁྲིས་སྐྲུན་ཅན་གྱི་ནད་པ་ཞིག་ལ་བལྟར་བཅུག། ཁོང་གིས་རྒྱུད་གཞུང་གི་
ཚད་དང་བསྟུན་ནས་བལྟ་བ་དང་རེག་པ།. དྲི་བ་གསུམ་གྱི་སྒོ་ནས་བརྟག་
དཔྱད་བྱས་པའི་མཁྲིས་པའི་ནང་དུ་སྐྲུན་ཡོད་པ་ཁ་དམར་གདགས། ། དེ་ལ་
སྨན་བཅོས་བྱས་ནས་ནད་ལས་སངས། རྗེས་སུ་ཁོ་ཚོས་ནད་པ་ལ་དེང་རབས་
ཀྱི་འཕྲུལ་ཆས་ལས་བརྟག་པའི་སྐྲུན་ཞུ་བ་མངོན་སུམ་དུ་མཐོང་ནས་ཀུན་གྱིས་
བཟང་བསྟོད་དང་བསྔགས་བརྗོད་མང་བོ་བྱས་ནས་ཁོང་གི་སྙན་གྲགས་རྒྱས།
491



2
ཀ
དེ་བཞིན་ཁོང་གིས་བོད་ཀྱི་གསོ་བ་རིག་པ་ཁུངས་བཙུན་པ་དང་དོན་རྒྱ་ཆེ་བ།
གཞན་གྱི་གསོ་དཔྱད་ལས་ཁྱད་དུ་འཕགས་པ་བཅས་ཡོན་ཏན་མང་བོ་བརྗོད་པ་
དང༌། བོད་ཀྱི་གསོ་རིག་མི་ཤེས་པའི་སྨན་པ་དང་འགོ་ཁྲིད་ལ་བོད་སྨན་ངོ༌
སྤྲོད་བྱས། ཕྱི་ལུགས་སྨན་པ་མཁས་དབང་རྣམས་ལ་རྩོད་པ་ལན་མང་པོ་བྱས་
ནས་ཁོང་ཉིད་ལ་འགྲན་ཟླ་བྲལ། དེ་ནས་བོད་ཀྱི་གསོ་རིག་ལ་བདེན་དཔང་
ཐོབ་པ་བོད་སྨན་ལག་ལེན་བྱས་ཆོག་པའི་དབང་ཡིག་བྱིན། དེ་ནས་བསྟུད་
མར་ལོ་གསུམ་གྱི་རིང་ལ་གོང་རིམ་གྱིས་འགན་བཞག་ནས་ས་གནས་སོ་སོའི་སློབ་
མ་བསྡུས་ཏེ་ཁོང་གིས་དཔེ་ཁྲིད་གནང་བ་དང་བོད་སྨན་སྦྱོང་དུ་བཅུག ཁོང་
ཉིད་ཀྱི་དུས་སྐབས་ཏེ་དམ་འཛིན་བྱས་ནས་རང་ཉིད་ཀྱི་སྐུ་ངལ་ལ་མ་འཛེམས་
པར། རྫ་རི་བྲག་རི་སོགས་ལ་ཞབས་ཐང་དུ་སློབ་མ་རྣམས་ཁྲིད་ནས་སྨན་ངོས་
འཛིན་དང་ངོ་སྟོན། སྐྱེ་ས་སྐྱེ་ཡུལ་སོགས་ངོ་སྤྲོད་པ་དང་། སྨན་འཐུ་དུས་
དང་འཐུ་ཚད་དུག་འདོན་ སོགས་ ལག་ལེན་ གྱིས་ ཕྱོགས་དམར་ཁྲིད་གནང་།
དེ་ནས་བླ་བྲང་བཀྲ་ཤིས་འཁྱིལ་གསོ་རིག་གཞན་ཕན་གླིང་དང་འབྲེལ་བ་བྱས་
ནས་རྨང་གཞི་ཆགས་ཏེ་སྤྱི་ལོ་1979ལོར་མདོ་སྨད་ཀྱི་བོད་སྨན་ཁང་དང་པོ་ཀན་
སུའུ་ཞིང་ཆེན་བསང་ཆུ་རྫོང་དུ་བཙུགས། ཁོང་གིས་སྨན་ཁང་གི་དབུ་ཁྲིད་
པའི་འགན་བཞེས། དེ་ནས་བོད་སྨན་ཁྱབ་སྤེལ་དང་འགྲོ་བ་ནད་པའི་དོན་དུ་
ལས་དོན་རྒྱ་ཆེར་སྤེལ་ནས་ནད་ཀྱི་ཕོངས་ པའི་ཡུལ་སོགས་ལ་ ཐེངས་མང་པོ་
གདན་དྲངས་ནས་ཕེབས་པ་དང་། ཉིད་ཀྱི་དཀའ་ཚེགས་ལ་མི་འཛེམ་པར་ཚ་
གྲང་གི་དཀའ་བ་ཁྱད་དུ་བསད་ནས་ནད་པ་གྲངས་ལས་འདས་པ་ཞིག་ལ་སྨན་
བཅོས་གནང་། ས་གནས་གཞན་གྱི་ནད་པ་ཚོས་ཁོང་གི་མཚན་ཐོས་པ་ཙམ་གྱི་
ཕྱོགས་སོ་སོ་ནས་ཁོང་གི་གམ་དུ་སླེབས། རྒྱུད་ལས། ངག་ཚིག་སྙན་པའི་
ནད་པ་སྤྲོ་སྐྱེད་ནུས། ཞེས་བྱམས་དང་སྙིང་རྗེའི་གོ་ཆ་སྐུ་ལ་བཞེས་ནས་ནད་
པའི་རེ་བ་སྐོང་བ་དང་ནད་ཀྱི་ཉམས་ཐག་པ་མང་བོ་ནད་ལས་གྲོལ། ཞར་དུ་
བླ་བྲང་དགོན་ལྷག་སོ་སོ་དང་ས་གནས་གཞན་གྱིས་སློབ་གཉེར་བ་གྲངས་མེད་པ་
492



ལ་དཔེ་ཁྲིད་གནང་བ་དང་། ཁོང་རང་ཉིད་ཀྱི་དཀའ་སྡུག་ལ་མི་འཛེམ་པར་
གང་ལ་གང་དགོས་ཀྱི་དཔེ་ཁྲིད་ལུང་རྒྱུད་པ། ཁྲིད་ཕྱག་ལེན་སོགས་མང་བོ་
བསྩལ། གསོ་ རིག་ བསྟན་ པ་ མི་ ནུབ་ དར་ པའི་ ཐུགས་ དགོངས་ བཅིངས།
ཀུན་གཟིགས་པཎ་ཆེན་ཐམས་ཅད་མཁྱེན་པ་སྐུ་ཕྲེང་བཅུ་བའི་ཕྱག་རྩེ་ལན་དུ་མ་
འཇལ་བ་དང་སྡེབ་པའི་སྨན་ཐེངས་མང་བོ་འབུལ་མྱོང་བ་ཡིན། ཀུན་མཁྱེན་
འཇམ་དབྱངས་བཞད་པ་སྐུ་ཕྲེང་དྲུག་པའི་བླ་སྨན་ཡིན་པ་དང་ཞོར་དུ་མཛོད་
དགེ་རྐང་ཚའི་དགོན་སྨན་པ་གྲྭ་ཚང་གི་ཁྲི་བ་མཛད། ཁོང་གིས་གསོ་རིག་
བསྟན་པ་གོང་དུ་སྤེལ་བ་དང་ནད་པའི་དོན་ལ་སེམས་གཉིས་མེད་པའི་མཛད་
རྗེས་བླ་ན་མེད་པ་བཞག་ཡོད་པ་ལ་རྒྱལ་ཁབ་རིམ་པའི་བྱ་དགའ་དང་རྟགས་མ་
ཐེངས་མང་པོ་བྱིན་ཡོད་པ་ཡིན་ནོ། །
493



པོ་ཧྲི་སྨན་རམས་པ་ཐུབ་བསྟན་རྣམ་རྒྱལ།
ནད་བཅོས་སྨན་སྦྱིན་གྱི་ལས་ལ་་
རྩེ་ གཅིག་ཡིད་ཀྱིས་གཞོལ་བའི་པོ་ཧྲི་་་
སྨན་རམས་པ་ཐུབ་བསྟན་རྣམ་རྒྱལ་་་་་
ལགས་ནི་སྤྱི་ལོ་1932ལོར་མདོ་སྨད་་་་་་
ཀན་སུའུ་བསང་ཆུ་རྫོང་དུ་སྐྱེས། རང་
ལོ་བདུན་པར་མདོ་སྨད་ས་ཡི་ཐིག་ལེ་བླ་
བྲང་བཀྲ་ཤིས་འཁྱིལ་གྱི་སྨན་པ་གྲྭ་ཚང་
གཞན་ ཕན་ གླིང་ གི་ ཆོས་ གྲྭར་ ཞུགས།
ཁུ་བོ་གྲགས་པ་དར་རྒྱས་དང་བློ་གྲོས་རྒྱུ་
མཚོའི་དྲུང་ནས་ཡི་གེ་འབྲི་ ཀློག་དང་་་་
ཆོས་སྤྱོད་སོགས་ལ་སྦྱངས། ཨ་ལགས་
བླ་ཁོ་རིན་པོ་ཆེ་དང་པཎ་ཆེན་སྐུ་ཕྲེང་བཅུ་བའི་ཡོངས་འཛིན་རྗེ་འཇིགས་མེད་
རྒྱ་མཚོ་མཆོག་དང༌། རྗེ་སྐལ་བཟང་དཀོན་མཆོག་རྒྱ་མཚོ། རྗེ་བློ་བཟང་
ཚུལ་ཁྲིམས་རྒྱ་མཚོ་སོགས་མཁས་གྲུབ་དུ་མའི་ཞབས་ལ་གཏུགས་ཏེ་གསོ་བ་རིག་
པ་གཙོས་པའི་ཐུན་མོང་དང་ཐུན་མིན་གྱི་ཤེས་རིག་ལ་སྦྱངས་པ་དཔྱིས་ཕྱིན་
མཛད། དབང་ལུང་བཀའ་ཆོས་མང་དུ་མནོས་པའི་མུར1957ལོར་ཕུལ་བྱུང་
གི་སྦྱངས་འབྲས་ཐོབ་པར་བརྟེན་ཀུན་མཁྱེན་འཇམ་དབྱངས་བཞད་པ་སྐུ་ཕྲེང་
དྲུག་པ་རིན་པོ་ཆེའི་བཀའི་གསུང་སྤྱི་བོར་བླངས་ཏེ་ནད་བཅོས་སྲོག་སྐྱོབ་ཀྱི་བགྱི་
494



བ་ དོན་གཉེར་མཛད། སྔ་ རྟིང་དུ་དགོན་ པ་དེའི་སྨན་ ཁང་ དང༌ གྱོའུ་རྒྱུ།
གནམ་ལྷ་སོགས་སུ་ལྷ་རྗེའི་འཁྲི་བ་ལྷུར་བཞེས། ལོ་བཅུའི་གོད་ཆགས་ཀྱི་ཀློང་
དུ་ཚུད་ནའང་སྦ་གསང་གི་ཚུལ་དུ་སྨན་འཐུ་བ་དང༌། ནད་བཅོས་ཀྱི་བྱ་བ་
བར་མ་ཆད་དུ་བསྒྲུབས། 1972ལོར་ཀན་སུའུ་ཀྲུང་དབྱི་རྩྭ་སྨན་ལག་དེབ་
ཅེས་པ་རྩོམ་བསྒྱུར་གནང་བ་དང་རྒྱལ་ཁབ་ཀྱི་སྨན་མཛོད་ཅེས་པའི་ཞུ་དག་
སོགས་རྩོམ་པའི་མཛད་འཕྲིན་ཡང་མང་དུ་སྤེལ། བསང་ཆུ་རྫོང་བོད་སྨན་
ཁང་གི་འཛུགས་སྐྲུན་མཛད་མུར། 1980ལོ་ནས་བཟུང་གསར་དུ་ཚུགས་པའི་
ཀན་ལྷོ་ཁུལ་བོད་ཀྱི་གསོ་རིག་ཞིབ་འཇུག་ཁང་དུ་ད་ལྟའི་བར་སྨན་རམས་པ་
གཞོན་པ་དང་སྨན་པ་འབུམ་རམས་པའི་མིང་བཏགས་བཞེས། 1996ལོར་
རྒྱལ་སྲིད་སྤྱི་ཁྱབ་ཁང་གིས་སྲིད་གཞུང་གི་དམིགས་བསལ་ཕོགས་སྣོན་གྱི་ཆེད་
ལས་མཁས་པའི་ཐོབ་ཐང་གནང་། 1998ལོར་ཨ་མེ་རི་ཁའི་འཛམ་གླིང་སྲོལ་
རྒྱུན་གསོ་རིག་ཞིབ་འཇུག་ཁང་ཆེན་མོ་ལས་བསྩལ་བའི་སྲོལ་རྒྱུན་གསོ་རིག་གི་པོ་
ཧྲི་ཞེས་པའི་རབ་འབྱམས་ཀྱི་གདེང་བརྙེས། 1977ལོ་ནས་བཟུང་སྔ་གཞུག་
ཏུ་དབུས་གཙང་ལ་ཐེངས་བརྒྱད་ཕེབས་ཏེ་སྨན་གཞུང་དཀོན་པའི་རིགས་་་་་
འཚོལ་བསྡུ་བྱེད་ཞོར་དུ་སྨན་རྫས་ཕྱོགས་ཀྱི་དོགས་གཅོད་དང་བཀའ་འདྲི་
བསམ་ལས་འདས་པ་གནང་ནས་ན་ལེནྡྲའི་མཁན་པོ་ཚུལ་རྒྱལ་པའི་དྲུང་ནས་
གཡུ་ཐོག་སྙིང་ཐིག་དང་དེའི་ཆོས་སྐོར་གསོ་དཔྱད་རྒྱལ་པོའི་དཀོར་མཛོད་
སོགས་གསོ་རིག་སྐོར་གྱི་དབང་ལུང་མང་དུ་མནོས། ། གཞན་ད་དུང་ཀོང་པོའི་
སྨན་ལུང་གི་བལྟ་ན་སྡུག་གི་དགོན་ཤུལ་དང་གཡུ་ཐོག་པའི་བདུད་རྩི་ཕུག་པར་
ལན་གཉིས་ལ་མཇལ་བར་ཕེབས་ཏེ་སྔར་མིག་གི་མཐོང་ཡུལ་དུ་མ་གྱུར་བའི་སྨན་
དང་དངོས་རྫས་ཀྱི་ངོ་སྤྲད་དེ་ཕྱི་རབས་པ་རྣམས་ལ་མཛད་རྗེས་བླ་ན་མེད་པ་
བཞག་ཡོད། །
མཁས་དབང་དེ་ཉིད་ཀྱིས་ལོ་བཞི་བཅུ་ལྷག་གི་རིང་ལ་ནད་བཅོས་སྨན་
སྦྱིན་གྱི་བགྱི་བ་ལྷུར་བཞེས་མཛད་པ་ནས་བཟུང་རྒྱལ་ཁབ་ཕྱི་ནང་གི་ནད་པ་
495



སུམ་འབུམ་ལས་བརྒལ་བ་འཆི་བདག་གི་ཞགས་ལས་གྲོལ། 1985ལོར་ཁོང་
གིས་ཁུལ་བོད་ཀྱི་གསོ་རིག་ཞིབ་འཇུག་ཁང་ནད་ཐོག་ཞིབ་འཇུག་སྡེ་ཁག་གི་དབུ་
འཛིན་གྱི་འགན་བཞེས་པ་ནས་བཟུང༌། ཞིབ་འཇུག་དང་ནད་བཅོས་གཉིས་
ཆར་ཐུགས་ཁུར་ཟབ་གཞེས་གནང་བར། ཁོང་ལ་སྔ་གཞུག་ཏུ་ཞིང་ཆེན་དང་
ཁུལ་རིམ་པའི་ཚན་རྩལ་ཡར་ཐོན་གྱི་བྱ་དགའ་ལན་དུ་མར་ཐོབ། རྒྱལ་ཁབ་
འཕྲོད་བསྟེན་པུའུ་ཡིས་རྒྱལ་ཡོངས་མཐའ་མཚམས་ས་ཁུལ་གྱི་ཕུལ་བྱུང་གི་གསོ་
རིག་ཚན་རྩལ་ལས་དོན་པ་ཞེས་པའི་མཚན་སྙན་དང་། འཛམ་གླིང་སྲོལ་རྒྱུན་
གསོ་ རིག་ཚོགས་ཆེན་གྱིས་ མི་ རིགས་ གསོ་ རིག་ པ་ ཕུལ་ བྱུང༌ ཅན་ ཞེས་ དང་།
ཀན་ལྷོ་ཁུལ་སྲིད་གཞུང་གིས་ཀན་ལྷོ་ཁུལ་གྱི་སྔོན་ཐོན་ཚན་རིག་དོན་གཉེར་བ་
ཞེས་པའི་གཟི་བརྗིད་ཀྱི་མཚན་སྙན་དང་བྱ་དགའ་ལན་གྲངས་དུ་མར་་་་་་་་
གནང་། །
1995ལོར་འཛམ་གླིང་སྲོལ་རྒྱུན་གསོ་རིག་གི་ཚོགས་འདུ་ཐེངས་གཉིས་པ་
ཨ་རིའི་ལ་སུ་ཝེ་ཀ་སུ་རུ་ཚོགས་ཏེ་དེར་ཀྲུང་གོ་དང༌། ཨ་མེ་རི་ཀ འཇར་
པན། མའོ་ཞིས་ཀོ། ཨོ་སུ་ཁྲུ་ལི་ཡ་སོགས་སྡོམ་པས་རྒྱལ་ཁབ་བཅུ་གསུམ་
ནས་ཕེབས་པའི་མཁས་དབང་བརྒྱ་དང་བཞི་བཅུ་ལྷག་གིས་གསོ་རིག་འགྲན་
རྩོད་བྱེད་པའི་ལས་སུ་ཞུགས་ནས་ཁོང་གིས་རང་ཅག་ཁ་བ་རི་བའི་ཐུན་མོང་མ་
ཡིན་པའི་རིག་ལམ་གསོ་བ་རིག་པའི་མཚན་སྙན་གྱི་བ་དན་དེ་ཉིད་སྲིད་རྩེར་
བཙུགས་ནས་ཚོགས་ཆེན་དེའི་དབུས་ནས་པོ་ཧྲི་ཞེས་པའི་མཚན་རྟགས་བླངས་
ནས་བོད་རིགས་ཀྱི་སྙན་གྲགས་དེ་འཛམ་གླིང་དུ་ཁྱབ་པར་གྱུར། །
མཁས་པའི་བྱ་བ་གསུམ་ལ་འགྲུས་པའི་ཆེད་དུ། གསོ་རིག་རྒྱུད་དོན་
དགོས་འདོད་ཀུན་འབྱུང་དང་རྩ་རྒྱུད་ཀྱི་འགྲེལ་བ་གསལ་བའི་སྒྲོན་མེ། བྱང་
བ་རྣམ་རྒྱལ་གྲགས་བཟང་གི་རྣམ་ཐར། ཞལ་ལུང་མཛེས་རྒྱན་སོགས་གནའ་
གཞུང་དེབ་དྲུག་ལེགས་བསྒྲིགས་དང་དཔེ་སྐྲུན་མཛད། ཁྱད་པར་དུ་སྨན་
ངོས་གསལ་སྟོན་བཻཌཱུརྱ་སྔོན་པོའི་མཛེས་རྒྱན་སོགས་ཆེད་དེབ་གཉིས་པོ་མི་་
496



འགྱང་བར་གཟིགས་ཡུལ་དུ་སྨིན་ངེས། ཆུ་དཔྱད་གསལ་བའི་མེ་ལོང་དང་
ཕུལ་བྱུང་གི་བོད་ཀྱི་གསོ་རིག་མཁས་ཅན་ཟུར་མཁར་བློ་གྲོས་རྒྱལ་པོ་མཆོག་གི་
རླབས་ཆེན་མཛད་རྗེས། སྨན་རྫས་འགའ་ཞིག་གི་དོགས་སེལ་སོགས་མཐའ་
དཔྱོད་ཀྱི་རྩོམ་བཅུ་ཕྲག་ལྷག་འབྲེལ་ཡོད་ཀྱི་དུས་དེབ་ཏུ་སྤེལ། དེ་དག་ལས་ཆུ་
དཔྱད་གསལ་བའི་མེ་ལོང་ཞེས་པ་རྒྱ་ཡིག་དང་དབྱིན་ཡིག་ཏུ་བསྒྱུར་ཅིང་ཨ་རི་
རྒྱལ་ཁབ་ཏུ1995ལོར་ཚོགས་པའི་སྐབས་གཉིས་པའི་འཛམ་གླིང་སྲོལ་རྒྱུན་གསོ་
རིག་ཚོགས་ཆེན་དུ་སྒྲོག་སྦྱང་བྱས་ཤིང་“ཚད་བརྒལ་བུམ་པ”ཞེས་པའི་གསེར་
བུམ་ཁྱད་འཕགས་ཅན་གྱི་བྱ་དགའ་ཐོབ་པས་མཚོན་བོད་ཀྱི་གསོ་རིག་ཀྱང་་་
འཛམ་གླིང་འཚོ་བྱེད་རིག་པ་སྨྲ་བའི་གྲལ་དུ་ཁྲི་འཕང་ངེས་ཅན་ཞིག་བརྙེས་པ་
མཚོན་ནོ། །
མཁས་དབང་འདི་ཉིད་གསོ་རིག་འབའ་ཞིག་གི་དོན་གཉེར་བ་མ་ཡིན་
པར། སྲིད་ཀྱི་ཕྱོགས་ནས་ཀྱང་འགྲོ་ལ་སྨན་པའི་བྱ་བ་ལ་ཐུགས་བརྣགས་པས།
སྲིད་གྲོས་ཀན་སུའུ་ཞིང་ཆེན་ཨུ་ཡོན་ལྷན་ཁང་གི་ཨུ་ཡོན་དང༌། ཞིང་ཆེན་མི་
རིགས་གསོ་རིག་སློབ་ཚོགས་ཀྱི་རྒྱུན་ཨུ། ཞིང་ཆེན་བོད་རིག་པའི་ཞིབ་འཇུག་
ལྷན་ཚོགས་ཀྱི་ལས་འཛིན། སྲིད་གྲོས་ཀན་ལྷོ་ཁུལ་ཨུ་ཡོན་ལྷན་ཁང་གི་རྒྱུན་ཨུ།
ཁུལ་བོད་སྨན་སློབ་ཚོགས་ཀྱི་ལས་འཛིན་གཞོན་པ། གཙོས་ས་ཁུལ་གྱི་ཏང་
ཕྱིའི་ ཤེས་ ཡོན་ ཅན་ མཉམ་ འབྲེལ་ མཐུན་ ཚོགས་ ཀྱི་ ཚོགས་ གཙོ་ གཞོན་ པ།
ཁུལ་ནང་བསྟན་མཐུན་ཚོགས་ཀྱི་ལས་འཛིན། ཁུལ་བོད་ཀྱི་གསོ་རིག་ཞིབ་
འཇུག་ཁང་གི་རིག་གཞུང་ཨུ་ཡོན་ལྷན་ཚོགས་ཀྱི་དབུ་འཛིན་བཅས་ཀྱི་འཁྲི་བ་མི་
ཉུང་བ་བཞེས་མུས་ཀྱིས་གང་ཅིའི་མཛད་འཕྲིན་ཡར་རྒྱས་སུ་འགྲོ་བཞིན་པའི་
སྐབས་སོ། །
497



སངས་ཁོ། །
%
སྨན་པ་འབུམ་རམས་གཞོན་པ་སངས་ཁོ་ནི། ཀན་སུའུ་ཞིང་ཆེན་་་་་
བསང་ཆུ་རྫོང་བོད་སྨན་ཁང་གི་ཡོན་ཀྲང་གཞོན་པ་ཡིན། ཁོང་ནི་མདོ་སྨད་བླ་
བྲང་བཀྲ་ཤིས་འཁྱིལ་གྱི་ཉེ་འདབས་སུ་སྤྱི་ལོ་1954ལོར་སྐྱེས། ཆུང་བྱིས་པའི་
དུས་སློབ་གྲྭར་བཞུགས་པ་དང་། “རིག་གནས་གསར་བརྗེའི”འགལ་རྐྱེན་
ལས་སློབ་སྦྱོང་ཀྱི་གོ་སྐབས་དང་བྲལ་ཏེ། 1970ལོར་སྨན་པ་རྐང་རྗེན་མའི་
གྲོས་སུ་ཞུགས། དེ་ནས་བོད་ཀྱི་གསོ་རིག་དང་ཕྱི་ལུགས་གསོ་རིག་གཉིས་ཀྱི་
ཕྱོགས་ནས་ནད་བཅོས་བྱས་ཏེ་ལོ་དུ་མ་སོང་། 1977ལོ་ནས་བཟུང་བོད་སྨན་
ཁོ་ན་ལ་སྦྱངས་ཏེ། དགེ་བའི་བཤེས་གཉེན་ཆེན་པོ་བསྟན་པའི་མཚན་ཅན་གྱི་
སྐུ་གམ་དུ་བཅར་ནས་བླ་བྲང་བཀྲ་ཤིས་འཁྱིལ་གསོ་རིག་གཞན་ཕན་གླིང་གི་ཕྱག་
སྲོལ་བཞིན་དཔལ་ལྡན་གསོ་བ་རིག་པའི་རྒྱུད་བཞིའི་ཕྱག་ལེན་ངོ༌སྟོན་ངོས་་
འཛིན་སོགས་ཆུ་འགོ་གངས་ལ་ཐུགས་པ་བཞིན་བསླབ་སྦྱངས་ནན་ཏན་བྱས་ཏེ།
གསོ་རིག་གྲྭ་ཚང་གི་ཕྱག་ལེན་ལྟར་དཔལ་ལྡན་ རྒྱུད་བཞིའི་ཚིག་བློ་ཐོག་ནས་
འདོན་ རྒྱུ་ ཨང་ དང་ པོ་ བཞག་ནས་བློ་ འདོན་ སྐྱོར་ སྦྱངས་ ལོ་འགའ་ལ་ བྱས།
ཞོར་དུ་སློབ་དཔོན་ཁོང་དང་ལྷན་ཀན་སུའུ་དང་ཟི་ཁྲོན། ཡུན་ནན་སོགས་ལ་
སོང་ནས་ནད་བཅོས་བྱས་མྱོང་བ་དང་། དེ་གའི་ས་རྡོ་སྔོ་སྨན་གྱི་རིགས་ལ་
བརྟག་དཔྱད་དང་ངོས་འཛིན་མང་པོ་མཐོང༌། སྤྱི་ལོ་1980ལོར་བོད་རང་
སྐྱོང་ལྗོངས་སྨན་རྩིས་ཁང་དུ་ཟབ་སྦྱོང་ལ་ཞུགས་པ་དང་ལྷན་དུ་གསོ་རིག་མཁས་
དབང་ཆེན་མོ་རྒན་ཆོས་གྲགས་དང་ཐུབ་བསྟན་ཚེ་རིང༌། དཔལ་ལྡན་བསྟན་
498



འཛིན་སོགས་ཀྱི་མདུན་ནས་རྒྱུད་བཞིའི་ལུང་དང་མན་ངག་ཡོན་ཏན་རྒྱུད་ཀྱི་
ཁྲིད་སོགས་ཐོབ་པ་དང༌། ཁྱད་པར་དུ་མཁས་དབང་བྱམས་པ་འཕྲིན་ལས་
མཆོག་གིས་རྩ་རྒྱུད་ཀྱི་ལུང་སོགས་གནང་བ་ལ་བརྟེན་ནས། 1986ལོར་་་་
དཔལ་ལྡན་རྒྱུད་བཞི་ཡོངས་རྫོགས་བློ་ ཐོག་ནས་རྒྱུགས་སྤྲད་པའི་གོ་སྐབས་་་
བཟང་བོ་བྱུང༌། དེ་བཞིན་དུ་གངས་ཅན་འགྲོ་བའི་གཙུག་རྒྱན་པཎ་ཆེན་་
ཐམས་ཅད་མཁྱེན་ཅིང་གཟིགས་པ་ཆེན་མོ་སྐུ་ཕྲེང་བཅུ་བ་ལ་རྩ་རྒྱུད་དང་བཤད་
རྒྱུད་གཉིས་བློ་ཐོག་ནས་རྒྱུགས་འབུལ་ཞུས་བ་ཞལ་གྱི་བཞེས་བ་དང་ཞལ་གསུང་
གི་མེ་ཏོག་གཏོར། 1987ལོ་ནས་བཟུང་སྨན་ཁང་གི་ཡོན་ཀྲང་གཞོན་པའི་
འགན་འཁུར་བ་དང་། ཞོར་དུ་ནད་པ་ལ་བལྟས་པ་དང་སྨན་ལག་ལེན་བྱས་
བ། སྨན་ངོ་ངོས་འཛིན་ཐད་ལ་ཆེས་གཟབ་ནན་གྱི་སློབ་སྦྱོང་བྱས་ཏེ་ཤེལ་གོང་
བློ་འཛིན་བྱས། ཉིན་བཞིན་སྒོ་བསྟེན་ནད་པ་སུམ་ཅུ་ཡས་མས་ལ་བལྟ་བ་དང་
དེའི་ཞོར་དུ་ཟི་ཁྲོན་དང་མཚོ་སྔོན། ཀན་སུའུ་སོགས་ས་སྣེ་སོ་སོ་ནས་ཡོང་
བའི་དགོན་པའི་གྲྭ་བ་དང་གཞི་རིམ་སྨན་པ་བརྒྱ་ཕྲག་ལྷག་ལ་གསོ་རིག་རྒྱུད་
བཞི་སོགས་ཀྱི་སློབ་ཁྲིད་བྱས་པ་དང༌། དེའི་ནང་དུ་ཁ་ཤས་སློབ་མཇུག་རྫོགས་
ནས་ས་སྣེ་དེ་གའི་སྨན་པ་བྱས་ཏེ་ཞིང་འབྲོག་ས་ཁུལ་ལ་ཕན་པ་རྒྱ་ཆེན་བྱུང་། །
1990ལོར་རྒྱལ་ཡོངས་གསོ་རིག་མཁས་དབང་ལྔ་བརྒྱའི་ གྲས་ སུ་ རྒན་་
བསྟན་པའི་རྒྱུད་འཛིན་དུ་འདེམས་པ་དང་། ཀན་ལྷོ་བོད་རིགས་རང་སྐྱོང་
ཁུལ་མི་དམངས་སྲིད་གཞུང་ནས་“དཀའ་སྤྱད་སྡུག་རུས་ཀྱི་གསོ་རིག་རྒྱུད་བཞི་
བློ་ཐོག་ནས་མཆེད་པའི་བྱས་རྗེས་འཇོག་མཁན་”ཞེས་པའི་དགའ་རྟགས་གནང་
བ་བཅས་སོ། །
499



བསྟན་འཛིན་དོན་གྲུབ།
སྨན་པ་འབུམ་རམས་པ་མཁས་དབང་བསྟན་འཛིན་དོན་གྲུབ་མཆོག་ནི་
ན་ཚོད་ཕྲ་མོའི་དུས་ནས་ཡི་གེ་འབྲི་ཀློག་དང༌། ཆོ་ག་ཆོས་སྤྱོད་སྐོར་ལ་བསླབ་
སྦྱང་བྱེད་སྐབས་རྣམ་དཔྱོད་ཤེས་རབ་གཞན་དང་མི་འདྲ་བ་ཞིག་ཡོད་པ་དང༌།
དེའི་རྗེས་སུ་ཀན་ལྷོ་བོད་རིགས་རང་སྐྱོང་ཁུལ་གྱི་ཁོངས་གཏོགས་ཁ་གྱ་ཞེས་པའི་
ཡུལ་གྱི་རི་ཁྲོད་གོང་མར་ཡོངས་ཀྱི་དགེ་བའི་བཤེས་གཉེན་ཆེན་པོ་ཤཱ་སའི་མཚན་
ཅན་གྱི་ཞལ་སྔ་ནས་སུམ་རྟགས་དག་གསུམ་གྱིས་གཙོས་རྩིས་དཀར་ནག་དང་སྒྲ་
སྙན་ངག་སོགས་ཐུན་མོང་གི་རིག་གནས་དང༌། ལམ་ཁྲིད་བློ་སྦྱོང་སོགས་ནང་
དོན་རིག་པ་བཅས་ལ་ཐོས་བསམ་དང༌། ཁྱད་པར་དུ་གསོ་རིག་སྐོར་ལ་སློབ་
གཉེར་ནན་ཏན་མཛད་ནས་དཔལ་ལྡན་རྒྱུད་བཞི་ཆ་ལག་དང་བཅས་པའི་
གཞུང་འགྲེལ་དུ་མ་དང་དེ་མིན་མན་ངག་ལག་ལེན་དང་སྨན་རྫས་ངོས་འཛིན་
སོགས་ཀྱི་ཤེས་བྱ་མང་པོ་ཁོང་དུ་ཆུད་པར་མཛད། དེའི་རྗེས་ཆོས་གྲྭ་ཆེན་པོ་
བླ་བྲང་བཀྲ་ཤིས་འཁྱིལ་དུ་སློབ་གཉེར་གནང་བཞིན་བཞུགས་སྐབས་དམངས་
གཙོ་བཅོས་བསྒྱུར་གྱི་ལས་འགུལ་བྱུང་སྟེ་རང་ཡུལ་དུ་ཕྱིར་ཕེབས་པ་དང་ཡུལ་
དེའི་མང་ཚོགས་ཀྱི་རེ་འདོད་ལྟར་ཁོང་གིས་ཕྱོགས་གཅིག་ནས་སྨན་བཅོས་དང༌།
ཕྱོགས་གཞན་ནས་དམངས་ཁྲོད་ཀྱི་སྨན་པ་མི་ཉུང་བ་གསོ་སྐྱོང་གནང་བ་མ་ཟད་
ལྷག་པར་དུ་དེ་ཕྱོགས་ལ་མཛད་རྗེས་ཧ་ཅང་ཆེ་བའི་མཛོད་དགེའི་ཉི་མ་ཞེས་
པའི་སློབ་མ་ཕུལ་བྱུང་ཞིག་ཀྱང་བྱུང་འདུག ལྷག་པར་སྤྱི་ལོ་1974ལོར་རྔ་པ་
ཁུལ་དུ་འཕྲོད་བསྟེན་སློབ་གྲྭའི་བོད་སྨན་སློབ་སྦྱོང་འཛིན་གྲྭ་དང་པོ་ཚུགས་པ་
500



ནས་བཟུང་སློབ་ཁྲིད་དང་བཅོས་རྡུགས་ཀྱི་ནད་པར་གསོ་བཅོས་གནང་བ་ཟུང་
སྦྲེལ་གྱིས་ཁུལ་དེའི་གསོ་རིག་བསྟན་པ་མི་ཉམས་དར་རྒྱས་ཡོང་བའི་གཞི་ཚུགས་
ཐུབ་པ་བྱུང༌། མཁས་དབང་བསྟན་འཛིན་དོན་གྲུབ་མཆོག་རྒྱ་མཚོ་ཆེན་པོ་ཆུ་
ཡིས་མི་ངོམས་པ་ལྟར་ཐེངས་མང་དབུས་གྱུར་ལྕགས་རི་རིག་བྱེད་འགྲོ་ཕན་གླིང་
གི་ཕྱག་བཞེས་གནང་མཁན་དགེ་རྒན་ཆེན་མོ་ཐུབ་བསྟན་ཚེ་རིང་དང་སྨན་རྩིས་
རིག་པའི་འབྱུང་གནས་ཀྱི་ཡོན་ཀྲང་མཁས་དབང་ཀུན་དགའ་ཕུན་ཚོགས་་་་
སོགས་ཀྱི་ཞབས་ལ་གཏུགས་ནས་གཞུང་དང་ལག་ལེན་མང་པོའི་འཁྲིད་རྒྱུན་
གསན་སྐབས་ཉིན་མཚན་ལྟོས་མེད་ཀྱིས་སྐུ་ངལ་བསྐྱོན་པར་ཚང་མས་ཡིད་སྨོན་
བརྩི་བཀུར་དང༌། སྨན་རྩིས་ཁང་དུ་བག་ཆགས་བཟང་པོ་འཇོག་གནང་་་་
མཛད་ཡོད་ལ། དེང་གི་ཆར་རྔ་པ་ཁུལ་མཛོད་དགེ་རྫོང་བོད་ལུགས་སྨན་ཁང་
གི་མཁས་དབང་སྨན་པ་བསྟན་འཛིན་དོན་གྲུབ་མཆོག་ལ་གོང་གི་དབུ་ཁྲིད་དང་
གཤམ་གྱི་མང་ཚོགས་ཚང་མས་གོང་བཀུར་ཞུ་ཡུལ་ཞིག་ཏུ་གྱུར་ཡོད། །
ཁོང་ཉིད་ཀྱིས་ད་ལྟ་སྨན་ཁང་གི་འགོ་ཁྲིད་ལས་འགན་བཞེས་ཀྱི་མེད་ཀྱང་
སྔར་བཞིན་འབད་པ་དུ་མས་བོད་ཀྱི་གསོ་རིག་བསྟན་པ་མི་ཉམས་གོང་འཕེལ་
ཆེད་དུ་ལུས་སེམས་ཡོངས་རྫོགས་ལེགས་སྐྱེས་སུ་འབུལ་རྒྱུའི་དམ་བཅའ་བརྟན་
པོ་ཡོད་པ། དཔེར་ན་རྔ་པ་ཁུལ་དུ་ལག་རྒྱུན་ཆེས་དཀོན་པའི་རིན་ཆེན་བཙོ་
ཐལ་དང་། རིན་ཆེན་རཏྣ་བསམ་འཕེལ་སོགས་ཆུ་འགོ་གངས་ལ་གཏུགས་པ་
དང་ཆུ་གཞུག་རྒྱ་མཚོར་བབས་པ་ལྟར་བོད་ལྗོངས་ནས་ལག་ལེན་བཞེས་ཏེ་སྦྱོར་
བཟོ་གནང་བ་ལེགས་གྲུབ་ཐོག་ཡོན་ཚད་ལྡན་པའི་སྨན་རྫས་ལས་ཀ་བྱེད་མཁན་
གྱི་མི་སྣ་མི་ཉུང་བ་བསྐྱེད་བསྲིང་བྱུང་བ་སོགས་མཐའ་དག་རེ་རེ་བཞིན་བརྗོད་
ཀྱིས་མི་ལངས། སྐབས་བབས་སྨན་སྦྱོར་བདུད་རྩིའི་གཏེར་མཛོད་ཅེས་པ་
འདི་ནི་མན་ངག་ཡོན་ཏན་རྒྱུད་དང་ཕྱི་མ་འཕྲིན་ལས་རྒྱུད་གཉིས་གཙོ་བོར་བྱས་
ཏེ་དེའི་ཁར་མདོ་སྨད་ཁུལ་དུ་གྲགས་ཆེ་ཞིང་ཡིག་ཆ་དཀོན་པ་གཙང་སྨན་ཡེ་
ཤེས་བཟང་པོས་མཛད་པའི་ཡང་ཞུན་ནོར་བུའི་དོ་ཤལ་སོགས་རྩ་ཆེན་སྨན་
501



གཞུང་ཁུངས་ལྡན་བཅོ་བརྒྱད་ཙམ་ལས་བཏུས་ཏེ་ཕྱོགས་སྒྲིག་མཛད་པ་འདི་
ཉིད་ཀྱི་ཁྱད་ཆོས་ནི་ནད་རིགས་རེ་རེ་བཞིན་དུ་ཐང་ཕྱེ་རིལ་བུ་གསུམ་གྱི་བཅོས་
ཐབས་རིམ་པར་བཀོད་པ་དང༌། ལྷག་པར་འཚོ་བྱེད་ལས་དང་པོ་བ་རྣམས་
ཀྱིས་ལག་ལེན་བྱེད་བདེ་ཕྱིར་གསང་སྨན་ཡོད་པའི་སྦྱོར་སྡེའི་རིགས་ཧ་ཅང་ཉུང་
བ། གཞན་ཡང་སྨན་རྫས་སྦྱོར་སླ་བའི་སྦྱོར་སྡེ་ཤ་སྟག་ཡིན་པས་དམངས་ཁྲོད་
སྨན་པ་དང་གཞི་རིམ་ཁུལ་དུ་སྨན་ལས་བྱེད་མཁན་ཚོར་སྤྱོད་གོ་ཆེ་བའི་ཁར་
ནད་རིགས་ཀུན་གྱི་བཅོས་ཐབས་ཡོངས་སུ་ཚང་བ་བཅས་ཀྱི་དགེ་མཚན་མངོན་
པ་ཡིན་པས་དེ་ལྟ་བུའི་སྨན་སྦྱོར་ཕྱོགས་སྒྲིགས་འདི་ཉིད་མི་རབས་ནས་མི་རབས་
བར་ཡོངས་སུ་གནས་པ་དང༌། རྩོམ་པ་པོའི་ཐུགས་བསྐྱེད་རྣམས་ཇི་སྲིད་ཡུན་
གནས་ཡོང་རྒྱུར་སོམ་ཉི་བྲལ་བ་དང་། ཁོང་གིས་སྔ་རྗེས་སུ་མཛོད་དགེ་རྫོང་
བོད་ལུགས་སྨན་ཁང་གི་ཡོན་ཀྲང་དང་། རྒྱལ་ཡོངས་མི་དམངས་འཐུས་་་་
ཚོགས་སྐབས་བདུན་པ་དང་བརྒྱད་པ་བཅས་ཀྱི་འཐུས་མི་དང་སྨན་པ་འབུམ་
རམས་པ། རྒྱལ་ཁབ་རིམ་པའི་མཁས་པ་བཅས་ཀྱི་གོ་གནས་བཞེས་ཡོད་ལ།།
ད་ལྟ་རྔ་པ་ཁུལ་བོད་ལུགས་སྨན་ཁང་གི་ཡོན་ཀྲང་དང་གསོ་རིག་ཞིབ་འཇུག་
སོའོ་ཡིས་སོའོ་ཀྲང་གནང་བཞིན་ཡོད། །
502



ཚུལ་ཁྲིམས་རྒྱ་མཚོ།
མཁས་དབང་ཚུལ་ཁྲིམས་རྒྱ་མཚོ་
མཆོག་ནི་སྤྱི་ལོ་1924ལོར་བདེ་ཆེན་་་
ཁུལ་དུ་སྐུ་འཁྲུངས་པ་དང༌། སྤྱི་ལོ་་་
1928ལོར་སྤྲུལ་སྐུར་ངོས་འཛིན་གནང་
རྗེས་དགུང་ལོ་ལྔ་ལ་ཕེབས་དུས་ཡི་གེ་་་
འབྲི་ཀློག་ནས་དབུ་ཚུགས་སྟེ་ཆོས་ལུགས་
ཀྱི་གཞུང་སོགས་ལ་ལོ་བཅུ་ ལྷག་ཙམ་་་
ཐོས་བསམ་དཔྱིས་ཕྱིན་པ་གནང་བར་་
བརྟེན་རྨང་གཞི་བཟང་པོ་འཛུགས་ཐུབ་
པ་བྱུང་ཡོད། དགུང་ལོ་བཅོ་བརྒྱད་
ནས་བཟུང་ཆོས་ལུགས་བྱེད་སྒོ་ཆ་ཚང་
གནང་བ་ དང༌ ཕྱོགས་ མཚུངས་ སྨན་ པའི་ ཕྱག་ ལས་ ཀྱང་ མུ་ མཐུད་ གནང་།
བཅིངས་འགྲོལ་བཏང་རྗེས་སྔ་རྗེས་སུ་བདེ་ཆེན་ཁུལ་གྱི་སྲིད་གྲོས་ཨུ་ཡོན་དང་
སྨན་རྫས་དོ་དམ་ཅུའུ་ཡིས་ཙུའུ་ཀྲང་གི་འགན་བཞེས། སྤྱི་ལོ་1980ལོར་བདེ་
ཆེན་ཁུལ་སྨན་ཁང་གི་བོད་སྨན་ཚན་ཁག་ལ་ཕྱག་ལས་གནང༌། སྤྱི་ལོ་1987ལོ་
ནས་སྤྱི་ལོ་1998ལོ་བར་བདེ་ཆེན་ཁུལ་བོད་ལུགས་སྨན་ཁང་གི་ཡོན་ཀྲང་གི་དབུ་
གནས་བཞེས། ཁོང་གི་སྔ་རྗེས་ སུ་ གསུང་རྩོམ་པོད་གཉིས་བརྩམས་གནང་
མཛད་པའི་ནང་གི་གཅིག་ནི་སློབ་དཔོན་དང་མཉམ་རྩོམ་གནང་བའི་བོད་
503



ལུགས་གསོ་རིག་གི་སྙིང་བཅུད་བསྡུས་པ་ཞེས་པ་འདི་ནི་གསོ་རིག་རྒྱུད་བཞི་རྨང་
གཞིར་བཞག་པའི་སྟེང་དགེ་སློབ་གཉིས་ཀྱི་ཡུན་རིང་ནད་ཐོག་རིག་པའི་ཕྱག་
ལས་གནང་ནས་ཐོབ་པའི་ཉམས་མྱོང་ཕུན་སུམ་ཚོགས་པ་རྣམས་ཕྱོགས་གཅིག་
ཏུ་བསྡེབས་ནས་བཀོད་གནང་བ་ཡིན་པར་བརྟེན་བེད་སྤྱོད་ཀྱི་རིན་ཐང་ཆེན་པོ་
ལྡན་ཡོད་ལ་ཕྱི་རབས་རྣམས་ལ་རིན་ཐང་བྲལ་བའི་ནོར་བུ་ཞིག་བཞག་པ་རེད།
གཞན་ཞིག་ནི་ཞང་ཁོང་ཉིད་དང་སྨན་གཉེར་འབུམ་རམས་པ་ཡང་སན་ཅིང་
གཉིས་ཀྱི་རྩོམ་སྒྲིག་གནང་བའི་བདེ་ཆེན་བོད་སྨན་ཞེས་དེབ་སྟོད་སྨད་གཉིས་
ཡོད། དཔེ་དེབ་དེའི་ནང་སྨན་སྣ་598ཙམ་བསྡུ་རུབ་གནང་བ་མ་ཟད་ཞིབ་
ཚགས་ཆེན་པོས་སྨན་གྱི་སྐྱེ་གནས་དང༌། ནུས་པ། གྲུབ་ཆ་སོགས་བཀོད་
པའི་དཔེ་དེབ་རྩ་ཆེན་ཞིག་ཡིན། གཞན་ཡང་ཁོང་གི་གཙོ་སྐྱོང་གནང་ནས་སྔ་
རྗེས་སུ་བོད་སྨན་56སྦྱོར་བཟོ་གནང་བ་རྣམས་ལེགས་འགྲུབ་བྱུང་ཡོད། ལྷག་
པར་དེའི་ནང་ནས་རིན་ཆེན་རཏྣ་བསམ་འཕེལ་སོགས་སྨན་སྣ་དྲུག་སྦྱོར་བཟོ་
གནང་བ་དེས་བདེ་ཆེན་ཁུལ་གྱི་སྟོང་ཆ་ཁ་སྐོང་གནང་། ཁོང་ཉིད་སྤྱི་ལོ་་་
1988ལོར་རྒྱལ་ཁབ་འཕྲོད་བསྟེན་པུའུ་ནས་རྒྱལ་ཡོངས་འཕྲོད་བསྟེན་ཡ་རབས་
ཀྱི་སྔོན་ཐོན་མི་སྣར་འདེམས་པ་དང་། སྤྱི་ལོ་1991ལོར་ཡུན་ནན་ཞིང་ཆེན་གྱི་
ཀྲུང་དབྱིའི་མཁས་དབང་མི་བཅུའི་ཁོངས་སུ་འདེམས་ཐོན་བྱུང་ཡོད། ཡང་
སྒོས་རྒྱལ་སྲིད་སྤྱི་ཁྱབ་ཁང་ནས་ཁོང་ལ་ཀྲུང་གོའི་ཚན་རིག་མི་སྣའི་དམིགས་
བསལ་གྱི་ལེགས་སྐྱེས་འབུལ་མཁན་གྱི་བྱ་དགའ་གནང་ཡོད། །
504



པད་མ་བསྟན་འཛིན།
སྨན་པ་པད་མ་བསྟན་འཛིན་ནི། ཡུན་ནན་ཞིང་ཆེན་བདེ་ཆེན་བོད་
རིགས་རང་སྐྱོང་ཁུལ་རྒྱལ་ཐང་རྫོང་གཏེར་མ་རོང་གི་རྙིང་མའི་དགོན་པ་ཡོན་
ཏན་དགོན་གྱི་ཉེ་འདབས་སུ་བོད་རབ་བྱུང་བཅུ་དྲུག་པ་ཤིང་བྱ(སྤྱི་ལོ་1945）
ལོར་སྐུ་འཁྲུངས་ཤིང་། སྤྱི་ལོ་1948ལོར་གནས་ཆེན་ཁ་བ་དཀར་པོའི་བླ་མ་
འོད་ཟེར་རྡོ་རྗེའི་ཡང་སྲིད་དུ་ངོས་འཛིན་བྱས། དགུང་ལོ་དྲུག་པ་ནས་དགེ་
བཤེས་བློ་བཟང་དངོས་གྲུབ་ཀྱི་དྲུང་དུ་བོད་ཀྱི་རིག་གནས་སྦྱངས། སྤྱི་ལོ་་
1954ལོ་ནས་ཡོན་ཏན་དགོན་དུ་བླ་མ་དམ་ཆོས་ཚུལ་ཁྲིམས་ཀྱི་དྲུང་དུ་བོད་ཡིག་
དང་སྔོ་སྨན་ངོས་འཛིན། 1960ལོར་“མཆོང་སྐྱོད་ཆེན་པོ”ཞེས་པའི་ལས་
འགུལ་ལངས་ཏེ་དགོན་པའི་དགེ་འདུན་ཚང་མ་ཕྱིར་བསྐྲད་ནས་རང་རང་གི་
གྲོང་ཚོར་ངལ་རྩོལ་དུ་བཏང་ཞིང་ཁྱིམ་འཛུགས་ལས་གཉེར་བྱས། 1966ལོར་
གྲོང་གསེབ་ཏུ་མཉམ་འབྲེལ་སྨན་བཅོས་ལམ་ལུགས་སྤེལ་ནས་ཁོང་གྲོང་གསེབ་
སྨན་པ་བྱས། དེ་ནས་བཟུང་ཁོང་གིས་ཕྱོགས་གཅིག་ནས་ལག་ལེན་བསྟར་བ་
དང༌། ཕྱོགས་གཅིག་ནས་གྲགས་ཆེ་བའི་བོད་སྨན་མཁས་པ་ཨ་མྱེ་སྔགས་རྩ་
རིན་པོ་ཆེ་དང་བྱང་ཚུལ་ཁྲིམས་རྒྱ་མཚོ་རྣམ་གཉིས་ལ་གསོ་རིག་རྒྱུད་བཞི་དང་
ཀོང་སྤྲུལ་ཟིན་ཏིག་སོགས་བོད་སྨན་བསྟན་བཅོས་སློབ་སྦྱོང་བྱས། སྔོ་སྨན་
མང་ཆེ་བ་རང་འཐུ་རང་སྦྱོར་བྱེད་པ་མ་ཟད། རིན་གོང་དམའ་ལ་སྨན་ནུས་
ཆེ་ བས། རྒྱུ་ ཆེའི་ མི་ མང་ ཚོགས་ ཁོང་ ཉིད་ ལ་ ཤིན་ ཏུ་ དགའ་ ཞེན་ ཆེ།
1974ལོར་ཁོང་ཁུན་མིང་གྲོང་ཁྱེར་ལ་འཚོགས་པའི་སྐབས་དང་པོའི་རྒྱལ་་་་་
505



ཡོངས་བོད་ལུགས་གསོ་རིག་ལས་དོན་ཚོགས་འདུར་ཞུགས་ཤིང་། 1980ལོར་
གྲངས་ཉུང་མི་རིགས་སྲོལ་རྒྱུན་སྨན་བཅོས་བྱ་བཞག་རྒྱུན་འཛིན་དང་འཕེལ་
རྒྱས་བྱེད་ཆེད་ཁུལ་མི་དམངས་སྨན་ཁང་དུ་བོད་སྨན་ཚན་ཁག་བཙུགས་ནས་
ཞང་བླ་མ་དང་ཁོང་གཉིས་ཚན་ཁག་ཏུ་གདན་འདྲེན་ཞུས་ནས་བོད་སྨན་པ་བྱས།
1984ལོར་བོད་ལྗོངས་སྨན་རྩིས་ཁང་དུ་ལྗོངས་དང་ཞིང་ཆེན་ལྔའི་བོད་ཀྱི་སྨན་
པའི་ཟབ་སྦྱོང་འཛིན་ གྲུར་ སློབ་སྦྱོང་ལོ་གཅིག་བྱས། དེའི་དུས་ སུ་ མཁས་་་
དབང་བྱམས་པ་འཕྲིན་ལས་དང་ཁྲོ་རུ་ཚེ་རྣམ་རིན་པོ་ཆེ། མཁན་པོ་ཚུལ་
ཁྲིམས་རྒྱལ་མཚན་སོགས་དང༌མཇལ་བས། ཁོང་ཚོས་ཐུགས་ཁུར་དང་་་་་་
གཟིགས་སྐྱོང་ལེགས་པོར་གནང་། 1985ལོར་ ལྷ་ སར་འཚོགས་པའི་ རྒྱལ་་་
ཡོངས་བོད་སྨན་ལས་དོན་ཚོགས་འདུར་ཞུགས། 1987ལོར་སྨན་བཅོས་་་་
འཕྲོད་བསྟེན་བྱ་བཞག་དེ་བས་ཆེ་རུ་འཕེལ་རྒྱས་གཏོང་དགོས་པའི་ཆེད་དུ་བདེ་
ཆེན་ཁུལ་བོད་སྨན་ཁང་དབུ་བརྙེས། དེ་ནས་བཟུང་ཁོང་གིས་སྔ་རྟིང་དུ་སྨན་
བཅོས་ཀྲུའུ་རེན་དང༌། བཟོ་གྲྭའི་ཀྲུའུ་རེན། སྨན་ཁང་གི་ཡོན་ཀྲང་གཞོན་
པ་བཅས་ཀྱི་གོ་གནས་བཟུང་། ཁྱད་པར་དུ་བོད་སྨན་ཁང་བཙུགས་པ་ནས་
བཟུང༌ སྨན་ ཁང་ གི་ སྨན་ རྗེས་ སྦྱོར་ བཟོའི་ ལས་ འགན་ འཁུར་ བཞིན་ ཡོད།
1988ལོར་ ཁོང་ ལ་ སྨན་ པ་ རབ་ འབྱམས་ པའི་ གོ་ གནས་ ཐོབ་ པ་ དང་།
1993ལོར་སྨན་པ་འབུམ་གཞོན་གྱི་གོ་གནས་རག་ཡོད། བདེ་ཆེན་ཁུལ་བོད་
སྨན་ཁང་བཙུགས་པའི་དུས་ཚོད་ཐུང་བ་དང་། ཕྱོགས་ཡོངས་ཀྱི་ཆ་རྐྱེན་ཞན་
པ། ཆེད་ལས་ལག་རྩལ་མི་སྣ་དཀོན་པ་སོགས་ཀྱི་རྐྱེན་གྱིས་དེ་སྔོན་བོད་སྨན་
ཚང་མ་ལྷ་ས་དང་། ཆབ་མདོ། དཀར་མཛེས་སོགས་ས་ཆ་གཞན་ནས་ཉོ་
དགོས་ཀྱི་ཡོད། ཁྱད་པར་དུ་མུ་ཏིག་བདུན་ཅུ་དང་། གྲང་སྦྱོར་ལ་སོགས་
པའི་རིལ་བུའི་རིགས་རྣམས་ལ་ཉེ་བར་མཁོ་བའི་རྒྱུ་ཆ་ཚང་དཀའ་བ་དང་།
སྨན་ རྫས་ སྦྱོར་ བཟོའི་ ལག་ རྩལ་ སྤུས་ ཚད་ ཀྱང་ ངེས་ ཅན་ ལྡན་ དགོས་ པ། །
དཀའ་ལས་ཆེ་ཞིང་དགོས་མཁོ་ཆེ་ཡང་མཁོ་སྤྲོད་བྱས་པའི་ལས་ཁོངས་ཀྱི་སྨན་གྱི་
506



གྲངས་འབོར་ཉུང་བ་སོགས་ཀྱི་རྐྱེན་པས། བདེ་ཆེན་ཁུལ་མི་དམངས་ཀྱི་ལུས་
ཁམས་བདེ་སྲུང་ཐོག་ཏུ་ཤུགས་རྐྱེན་ཐེབས་ཡོད། དེར་བརྟེན་ཁོང་གིས་ལོ་
རྟག་ཏུ་ལྷ་སར་སྨན་ཉོ་བར་ཕེབས་པའི་གོ་སྐབས་སུ་ལྷ་ས་སྨན་རྩིས་ཁང་དང་།
སྨན་བཟོ་གྲྭ བོད་ལྗོངས་བོད་ལུགས་གསོ་རིག་སློབ་གླིང་དུ་ཐེངས་རེར་ཟླ་
གཉིས་ཙམ་སློབ་སྦྱོང་བྱས་ཡོད་པས། བདེ་ཆེན་ཁུལ་བོད་སྨན་ཁང་དུ་སྔ་ཕྱིར་
མུ་ཏིག་ཉར་ལྔ་དང་། བྱུར་དམར་ཉེར་ལྔ། བཙོ་བཀྲུ་ཟླ་ཤེལ། བསམ་
ནོར། ཨ་གར་ཉི་ཤུ་སོགས་རིན་ཆེན་རིལ་བུ་དང་ཕལ་སྨན་སྣ་གྲངས་མང་དག་
སྦྱོར་བཟོ་བྱས་ཡོད། ཁོང་གིས་སྔ་རྟིང་དུ་ལྷ་སར་ཐེངས་བཅོ་བརྒྱུད་ཕེབས་ཏེ་
སློབ་སྦྱོང་བྱས་པའི་འབྲས་བུ་ལ་བརྟེན་ནས་1995ལོར་ལྷ་ས་སྨན་བཟོ་གྲྭའི་ཆེད་
ལས་མཁས་ཅན་བློ་བཟང་རྡོ་རྗེ་དང་མཉམ་དུ་བདེ་ཆེན་ཁུལ་དུ་ཐེངས་དང་པོའི་
རཏྣ་བསམ་འཕེལ་གྱི་སྦྱོར་བཟོའི་ལས་ཀ་དེ་ལེགས་གྲུབ་བྱུང༌། བོད་རང་སྐྱོང་
ལྗོངས་དང་ཡུན་ནན་སྨན་རྫས་ཞིབ་དཔྱད་ཁང་གིས་ཞིབ་དཔྱད་བྱས་པ་བརྒྱུད་
ཚན་རིག་དང་མཐུན་པར་ངོས་འཛིན་བྱས། ནད་ཐོག་ལག་ལེན་ཐོག་ཏུ་ཚོད་
བཅོས་བྱས་པས་སྨན་ནུས་ཡིད་ཆེས་པ་འདུག་པས་བོད་ལྗོངས་སྨན་རྩིས་ཁང་གི་
ཡོན་ཀྲང་བྱམས་པ་འཕྲིན་ལས་ལ་སོགས་པའི་བོད་སྨན་གསོ་རིག་མཁས་ཅན་
རྣམས་ཀྱིས་ཁས་ལེན་དང་བསྟོད་བསྔགས་ཐོབ། 1998ལོར་ཁོང་གིས་རིན་
ཆེན་མང་སྦྱོར་ཆེན་མོ་དང་། ལྕགས་ཁམས་ཐལ་བཟོའི་ལས་དོན་གཉེར་ནས་
གསེར་ཐལ་དང་དངུལ་ཐལ་སོགས་རང་མཁོ་རང་འདང་བྱེད་ཆོག སྔ་རྟིང་
དུ་སྨན་དོན་མི་སྣ་ལྔ་གསོ་སྐྱོང་མཛད་ཡོད། 1998ལོའི་ཟླ་བ་བཅུ་པར་ཡུན་
ནན་ཞིང་ཆེན་མི་དམངས་སྲིད་གཞུང་གིས་བའི་རིན་ཆེན་རཏྣ་བསམ་འཕེལ་
ཞིབ་འཇུག་དང་བཟོ་སྐྲུན་རྣམ་གྲངས་དེར་ཞིང་ཆེན་གྱི“མེ་སྟག་རྣམ་གྲངས”
ཨང་གཉིས་པའི་མཚན་སྙན་གནང་བ་དང་། 1998ལོའི་ཟླ་བཅུ་གཉིས་པར་
ཁོང་ལ་ཞིང་ཆེན་རིམ་པའི་གཟེངས་སུ་ཐོན་པའི་ཕུལ་བྱུང་གི་ཆེད་ལས་ལག་རྩལ་
མི་སྣ་ཞེས་པའི་གཟེངས་བསྟོད་ཐོབ། བོད་ལྗོངས་གཡུ་ཐོག་བོད་སྨན་ཞིབ་
507



འཇུག་སོའོ་ནས་1998ལོར་ཀོང་པོ་སྨིན་གླིང་དུ་འཚོགས་པའི་སྲོལ་རྒྱུན་བོད་
སྨན་འཕེལ་རྒྱུས་སྐོར་གྱི་བགྲོ་གླེང་ཚོགས་འདུའི་ཐོག་ཞུགས་ཏེ་བོད་སྨན་མཁས་
ཅན་རྣམས་དང་ལྷན་དུ་ཀོང་རོང་བདུད་རྩི་སྒྲུབ་ཕུག་གཡུ་ཐོག་ཡོན་ཏན་མགོན་
པོའི་སྐུ་འདྲར་རབ་གནས་བྱས། ཁོང་སྨན་པའི་ཀུན་སྤྱོད་བཟང་ཞིང་ནད་
ཐོག་ལག་ལེན་ཕུན་སུམ་ཚོགས་ལ་ཡུན་ནན་དང༌། ཟི་ཁྲོན། བོད་ལྗོངས་
བཅས་ཀྱི་འབྲེལ་མཚམས་སུ་སྐད་གྲགས་ཆེ་བའི་བོད་སྨན་མཁས་པ་ཞིག་ཡིན།
ཁོང་གིས་ཆེད་རྩོམ་རྩ་དཀར་ནད་ཀྱི་བཅོས་ཚུལ་ནད་ཐོག་གི་ཚོར་སྣང་ཐོར་བུ་
དང་རྐང་འབམ་ནད་ཀྱི་ངོས་འཛིན་དང་བཅོས་ཐབས་གླེང་བ་སོགས་བྲིས་ཡོད།
ཁོང་ནི་སྐབས་དང་པོའི་ཀྲུང་གོ་མི་རིགས་གསོ་རིག་ཚོགས་པའི་ལས་འཛིན་དང་།
སྐབས་དང་པོ་དང་གཉིས་པའི་ཡུན་ནན་ཞིང་ཆེན་མི་རིགས་དམངས་ཁྲོད་སྨན་
བཅོས་ཞིབ་འཇུག་ཚོགས་པའི་ལས་འཛིན། བདེ་ཆེན་ཁུལ་སྲིད་གྲོས་སྐབས་
བདུན་པ་དང་བརྒྱད་པའི་ཨུ་ཡོན་བཅས་ཡིན། ད་ལྟ་བདེ་ཆེན་ཁུལ་བོད་སྨན་
ཁང་དུ་ཕྱག་ལས་གནང་བཞིན་མཆིས། །
508



བློ་བཟང་བསྟན་པ།
སྨན་རྩིས་སྨྲ་བའི་དགེ་རྒན་བློ་བཟང་བསྟན་པ་ལགས་ནི་ཡབ་སྤྱན་གཅིག་
ལགས་དང་ཡུམ་གནམ་གང་སྒྲོན་མ་ལགས་གཉིས་ཀྱི་སྲས་སུ་སྤྱི་ལོ་1927ལོར་ལྷ་
ས་ར་ཆེ་སྒྲོ་སྡོང་འོག་ཏུ་གླིང་གི་ཉེ་འདབས་སུ་སྐུ་འཁྲུངས། །
དགུང་ལོ་བདུན་ནས་ལྷོ་ཁ་རི་བོ་ཆོས་གླིང་དུ་ཆོས་ཞུགས་ཀྱིས་རིག་པ་དོན་
གཉེར་ཆེད་ཡི་གེ་འབྲི་ཀློག་ནས་དབུ་ཚུགས་ཏེ་བརྩོན་པ་དྲག་པོས་དགོན་པའི་
རྒྱུད་གཞུང་ཐུགས་འཛིན་དང༌། ཚོགས་འདོན་ཆོས་སྤྱོད་སོགས་དུས་ཚོད་
ཐུང་ངུའི་ནང་རྒྱུགས་སྤྲོད་བདེ་བླག་ངང་གནང་ཐུབ་པ་བྱུང་བ་མ་ཟད་དགོན་
དེའི་འདོན་རྟ་དབྱངས་དང་། གཏོར་བཟོ་དཀར་རྒྱན། འབུལ་དཀྲོལ་རོལ་
མོ་སོགས་ལ་ཞང་ཆུབ་པ་ཞིག་སྦྱངས་གནང་། དེ་ནས་རིང་པོར་མ་ཐོགས་པར་
སྔོན་སྨོན་བཟང་པོའི་མཐུ་དང་དགེ་རྒན་རྣམས་ཀྱི་ཐུགས་རེ་ཆེ་བར་བརྟེན།
དགུང་གྲངས་བཅུ་གསུམ་ཐོག་སྨན་རྩིས་གསན་སྦྱོང་གནང་རྒྱུར་གྲྭ་གཞོན་མང་
པོའི་དབུས་ནས་བདམས་གསེས་ཀྱིས་ལྷ་ས་སྨན་རྩིས་ཁང་དུ་ཕེབས། ཐོག་
མར་མཁས་དབང་དམ་པ་བླ་མ་བརྩོན་འགྲུས་ལགས་ཀྱི་ཞབས་ལ་གཏུགས་ནས་
ཐུན་མོང་གི་རིག་གནས་སྤྱི་ལ་ཐོས་བསམ་དང༌། དགེ་རྒན་གྱི་ངག་བཀོད་གང་
ཡོད་དང་ལེན་ཐོག་འཚོ་བ་མཉམ་སྐྱེལ་དང་ཞབས་ཞུ་སྐུ་ཚེ་མཐའ་འཁྱོལ་གནང་
བ་བརྒྱུད་ལུང་དང་རིགས་པའི་གདམས་ངག་མང་པོ་གསན་ཐུབ་པ་བྱུང་།
སློབ་གྲྭར་རྒྱུན་ལྡན་སྨན་གཞུང་དང༌། གསོ་རིག་ཆོས་སྤྱོད་བློ་འཛིན།
ཡི་གེ་འབྲི་རྒྱུར་སྦྱང་བརྩོན། ལྷག་པར་དགེ་བའི་བཤེས་གཉེན་ཆེན་མོ་མཁྱེན་
509



རབ་ནོར་བུ་མཆོག་ནས་གཞུང་འགྲེལ་བཻདཱུརྱ་སྔོན་པོ་དང་དེ་བཞིན་འབྱུང་རྩིས་
མན་ངག་ཟླ་བའི་འོད་ཟེར་དང་། སྐར་རྩིས་སྔོན་འགྲོ། རྐང་བརྒྱ། ལྔ་པ་
འཕྲོད། དག་ཡིག་ངག་སྒྲོན། སུམ་རྟགས། སྙན་ངག བྱང་ཆུབ་ལམ་
སྒྲོན། བཤེས་སྤྲིངས། སློབ་སྤྲིངས། ཐེག་དགུའི་དོན་སྟོན། ལམ་གཙོ་
རྣམ་གསུམ་སོགས་བཀའ་ཁྲིད་གནང་བ་གསན་རྒྱུགས་འབུལ་རྒྱུ་དང་། ཉིན་
རེ་ནད་ཐོག་རྩ་དང་ཆུ་རྟགས་ངོས་འཛིན་ཉམས་མྱོང་ལག་ལེན་དམར་ཁྲིད་་
གནང་བ། སྨན་འཐུ་རང་སྒྲུབ་རང་སྦྱོར་གྱི་ཕྱག་ལེན་ཁག་ལ་བརྩོན་པ་དྲག་
པོས་སློབ་གཉེར་གནང་བ་བརྒྱུད་རང་རྐྱ་འཕེར་བའི་སྒོ་ནས་ནད་གཞིར་བརྟག་
བཅོས་ཐུབ་པ་ཞིག་ཏུ་གྱུར། །
དགེ་བའི་བཤེས་གཉེན་ཆེན་མོ་མཆོག་དགོང་མོ་ཞལ་འདོན་གྲུབ་རྗེས་
བོད་རྩིས་ཆུ་ཚོད་10པ་ནས་ཆུ་ཚོད་11བར་དུ་ཆུ་ཚོད་རེ་བེད་སྤྱད་ནས་སྐར་
ཁྱིམ་གོ་ལའི་གནས་ཕྱོགས་དང༌། སྐར་རྩིས་རིག་པའི་གཞུང་ལུགས་ཀྱི་བཀའ་
ཁྲིད་གསན་རྒྱུ་ཆག་མེད་གནང་བས་རྩིས་ཀྱི་རིག་པར་ཕུལ་དུ་ཕྱིན། དགུང་ལོ་
བཅུ་དགུ་ནས་སྨན་གཞུང་ཕྱི་རྒྱུགས་དང་ནང་རྒྱུགས་གཉིས་ཀ་འཕྲོད་དེ་དགེ་
སློབ་རྣམས་ལ་ཐོན་བྱ་བཏང༌། །
དགུང་ལོ་ཉི་ཤུ་ནས་དགེ་རྒན་ཆེན་མོ་མཁྱེན་རབ་ནོར་བུ་མཆོག་ ནས་
ཐུགས་རེ་བརྩེ་བ་ཆེན་པོ་སྐུ་མདུན་དུ་ཉར་བ་གནང་སྟེ་ཕྱག་བྲིས་འབྲི་རྒྱུ་དང༌།
ཡིག་གཟུགས་བརྡ་དག་བརྩམ་བྱ་ལེགས་ཤིང་ལྷག་བསམ་དག་པའི་ཞབས་ཞུའི་
གནས་ལ་བརྩོན་པས་ཐུགས་དགྱེས་ཆེན་པོ་གནང༌། །
དགུང་ལོ་ཉེར་ལྔ་ནས་སྨན་རྩིས་སློབ་གྲྭའི་དགེ་རྒན་དུ་བསྐོ་བཞག་གནང་
བས་སློབ་དཔོན་གང་གི་ཐུགས་བསྐྱེད་རྨད་བྱུང་འགྲུབ་སླད་དང༌། དགེ་རྒན་
རིམ་བྱུང་གོང་མའི་མཛད་རྗེས་ཆུད་ཟོས་སུ་མ་སོང་བར་སྔར་བས་དར་སྤེལ་
མཛད་པའི་སྲོལ་རྒྱུན་བཟང་པོ་རྣམས་བརྒྱུད་འཛིན་མུ་མཐུད་གནང་རྒྱུའི་་་་
ཐུགས་བསྐྱེད་ཀྱིས་སྨན་རྩིས་སློབ་མ་ཚོར་གང་ལ་གང་འདུལ་གྱིས་སྨན་གཞུང་།
510



རྩ་བཤད་ཕྱི་གསུམ་སློབ་ཁྲིད་དང༌། སྐར་རྩིས་ས་རིས་རི་མོ་དང༌། སུམ་
རྟགས། ངག་སྒྲོན་སོགས་སློབ་ཁྲིད་གནང་མུར་རྩ་ཆུའི་འགྲེལ་པ་རྩོམ་སྒྲིག་
དང་། ལོ་ ཐོ་རྩོམ་སྒྲིག་གནང་རྒྱུ་སོགས་ཀྱི་ཕྱག་ལས་རྒྱུན་བསྐྱངས་གནང་།
ཉིད་ཀྱིས་ཆུ་འབྲུག་ལོའི་ལོ་ཐོ་རྩོམ་སྒྲིག་རྒྱུགས་འབུལ་ཞུས་གནང་བ་དང༌། དེ་
བཞིན་ལོ་འཁོར་དྲུག་ཅུའི་རྣམ་དག་གྲུབ་རྒྱུའི་རེའུ་མིག་ཅེས་པ་ཞིག་ཀྱང་རྩོམ་
སྒྲིག་གནང༌། །
དགུང་ལོ་ཉེར་དགུ་ནས་མཁན་ཆུང་དམ་པ་བླ་སྨན་ཐུབ་བསྟན་ལྷུན་གྲུབ་
མཆོག་གི་སྐུ་ཚབ་ཏུ་ས་གནས་རིམ་པ་ལྔ་པའི་ལས་ཚན་དུ་བསྐོ་བཞག་དང་།
བོད་རང་སྐྱོང་ལྗོངས་གྲ་སྒྲིག་ཨུ་ཡོན་ལྷན་ཁང་གི་འཕྲོད་བསྟེན་ཁྲུའུའི་ཁའོ་ཀྲང་
གི་གོ་མིང་མཚན་བཞེས་ཐོག་ལོ་དེར་ཡོན་ཀྲང་དམ་པའི་སྐུ་ཚབ་ཏུ་པེ་ཅིན་ལ་
གསོ་རིག་སློབ་ཚོགས་ཀྱི་ཚོགས་འདུར་ཟླ་བ་གཅིག་ཙམ་བཞུགས་གནང་ཤིང་།
མཁས་དབང་འདུས་པའི་ཚོགས་སུ་བོད་ཀྱི་སྨན་རྩིས་གཉིས་ཀྱིས་སྤྱི་ཚོགས་ལ་
ཕན་བདེ་དང་། དུས་ཀྱི་བརྟན་ལྷིང་། དཔལ་འབྱོར་འཕེལ་རྒྱས་གཏོང་
རྒྱུར་ཞབས་འདེགས་ཇི་ལྟར་ཞུས་པའི་སྐོར་དང༌། མ་འོངས་བོད་ཀྱི་སྨན་རྩིས་
འདི་བཞིན་འཛམ་གླིང་ཚན་རྩལ་ཡར་ཐོན་གྱི་མདུན་གྲས་སུ་གོང་འཕེལ་ཇི་ལྟར་
གཏོང་ལུགས་ཀྱི་བསམ་འཆར། དུས་མཚུངས་བོད་སྨན་གྱི་འགོག་བཅོས་ཐད་
ཕན་ནུས་ཇི་ལྟར་ཐོན་ལུགས་སོགས་འགྲེལ་བཤད་ཡང་དག་གནང་བས་རྒྱལ་
ཁབ་འཕྲོད་བསྟེན་པུའུའི་དབུ་ཁྲིད་དང་མཁས་དབང་ཚོགས་ཀྱིས་བོད་སྨན་ལ་
མཐོང་ཆེན་ཇེ་མཐོར་སོང་བ་ དང༌། དེའི་ ཐད་ བསྔགས་བརྗོད་མགྲིན་་་་་་་
དབྱངས་ཀྱིས་ཐལ་སྒྲ་ཡང་ཡང་བསྒྲགས། ལྷག་པར་འཕྲུལ་ཐང་གི་ཕན་ནུས་
ལ་ ཐམས་ ཅད་ ཧངས་སངས་ཡོད་ལུགས་སྐོར་ཡོན་ཀྲང་དམ་པར་སྙན་སེང་
ཞུས། །
དེ་ནས་དགུང་ལོ་སོ་གཉིས་བར་སྨན་རྩིས་ལས་དོན་དང་འགན་འཁུར་
རྣམས་དག་གི་སྲི་ཞུ་སྒྲུབ་ཐོག བོད་ཀྱི་ངོ་ལོག་ཟིང་འཁྲུག་གོང་སློབ་ཕྲུག་ཚོར་
511



དམིགས་བསལ་གྱི་ཚོགས་འདུ་ཞིག་བསྐོང་འཚོགས་ཀྱིས་ཟིང་ཆའི་ནང་ཞུགས་
མི་ཆོག་པའི་བཀག་འགོག་གནང་། །
1959ལོར་གཞུང་ཞབས་སེར་སྐྱ་རྣམས་འཛིན་བཟུང་བསྒྱུར་བཀོད་་་་
གནང་སྐབས་རྔ་ཆེན་གློག་ཁང་འཛུགས་སྐྲུན་ལས་གྲྭར་སྟབས་མི་ལེགས་པར་ས་
འོག་ཏུ་ཚུད་དེ་སྐུ་ཚེའི་འཕེན་པ་རྫོགས་པ་བཅས་སོ། །
དེ་ལྟར་བོད་ཀྱི་སྨན་རྩིས་བྱ་གཞག་ལ་བླ་ན་མ་མཆིས་པའི་ལྷག་བསམ་དང་
སྨན་རྩིས་བསྟན་པ་འདི་ཉིད་འཛིན་སྐྱོང་སྤེལ་གསུམ་གྱིས་སྒོ་ནས་འགྲོ་དོན་རྒྱ་
ཆེར་མཛད་པ་ཡིན། །
512



ཐུབ་བསྟན་ཚེ་རིང་།
ལྕགས་རིའི་དགེ་རྒན་ཐུབ་བསྟན་ཚེ་རིང་མཆོག་ནི། ཁ་ཐོག་ཆུ་འཁོར་
ཞེས་པའི་ཁྱིམ་དུ་ཡབ་རིག་འཛིན་དང་ཡུམ་མཚོ་རྒྱལ་གཉིས་ཀྱི་སྲས་སུ་བོད་རབ་
བྱུང་བཅོ་ལྔ་པའི་ས་སྤྲེལ་(ཕྱི་ལོ་1908)ལོར་འཁྲུངས། དགུང་ལོ་བརྒྱད་པ་
ཤིང་ཡོས་ (སྤྱི་ལོ་1915）ལོར་ལྷོ་ཁ་སྣེ་གདོང་རྫོང་རྩེ་ཚོགས་དགོན་དུ་ཆོས་་
ཞུགས་སློབ་གཉེར་གནང༌། ཁོང་ཉིད་ཀྱི་ཞོང་པོ་དགེ་སློང་བྱང་ཆུབ་ཀླུ་སྒྲུབ་
བམ་མཚན་གཞན་ལ་སྐུ་ཞབས་དངོས་གྲུབ་ལགས་ཞུ་བ་དང༌། རོང་རྒྱུ་མ་ནས་
ཡིན་པའི་རྒན་དར་བཟང་ལགས་ཞུ་བ་གཉིས་ཀྱི་དྲུང་ནས་འབྲི་ཀློག་གཉིས་ཀྱིས་
མཚོན་བོད་ཡིག་གི་རྨང་གཞིའི་ ཤེས་བྱ་ནས་དབུ་བཙུགས་ཏེ་གསན་སྦྱངས་་་་
གནང༌། དགུང་ལོ་བཅུ་གཅིག་པ་ས་རྟ(སྤྱི་ལོ་1918)ལོར་ལྕགས་རི་འགྲོ་ཕན་
རིག་བྱེད་གླིང་དུ་གསོ་རིག་གསན་སྦྱངས་གནང་རྒྱུའི་སྐལ་བཟང་ཐོབ། སྙན་
གྲགས་ཆེ་བའི་མཁས་དབང་གྲྭ་ཕྱི་བྱེ་ཚོགས་པ་སྐལ་བཟང་ལེགས་བཤད་མཆོག་
དགེ་རྒན་དུ་བསྟེན་གནང་གིས་རིག་པ་དོན་གཉེར་ཆེད་དགེ་རྒན་གྱི་ཞུ་སྒོ་གང་
ཅིར་ངག་བཀོད་དང་ལེན་ཐོག་ཚོགས་དང་ཆོས་རྭ་ཚུགས་རྒྱུ། ཕྱག་བ་་་
གཞོན་ ཁྲལ་གྱི་རིགས། སྒྲིག་ཁྲིམས་སྤྱི་མཚུངས་འཐུས་ཤོར་མེད་ པ་ དང༌།
རང་འཁྲི་སློབ་གཉེར་ལ་འབད་བརྩོན་ལྷོད་མེད་ཀྱི་ཉིན་ལྟར་དགེ་རྒན་ནས་དཔེ་
ཁྲིད་གནང་བ་བློ་འཛིན་གྱིས་ངག་རྒྱུགས་འབུལ་རྒྱུ་སོགས་ཉིན་མཚན་ལྟོས་མེད་
ཀྱི་འབད་བརྩོན་གནང་བས་ཟླ་རེ་བཞིན་ཚེས་15ནས་ཚེས་29གཉིས་ལ་གྲྭ་ཚང་
ལྷན་རྒྱས་སུ་གསན་རྒྱུགས་འབུལ་གནང་བ་མ་ཟད། སྨན་རྩིས་དབུ་འཛིན་
513



༡
མཁས་དབང་མཁྱེན་རབ་ནོར་བུའི་དྲུང་དུ་གསན་རྒྱུགས་འབུལ་བར་རྟག་ཏུ་
ཁོང་ཉིད་གཏོང་གནང་གི་ཡོད། དགུང་ལོ་བཅོ་ལྔ་པ་ཆུ་ཁྱི་(སྤྱི་ལོ1922)ལོར་
རྒྱུད་གསུམ་དང་བཅས་པ་རྒྱུགས་ཐོག་བཞེས་ལ་མཁས་དབང་འདུས་ཚོགས་སུ་
བཤད་པ་གནང་བས་སྙན་གྲགས་ཐོབ། གྲུབ་འབྲས་ཕུལ་བྱུང་གི་ཐོག་ནས་
ལྕགས་རི་རིག་བྱེད་འགྲོ་ཕན་གླིང་དུ་ཐུགས་ཉར་གནང་། །
དགུང་ལོ་བཅུ་དྲུག་པ་ཆུ་ཕག་(སྤྱི་ལོ་1923)ལོར་ནད་ཐོག་དངོས་ནང་
ཞུགས་རྗེས་མཁས་དབང་དགེ་རྒན་སྐལ་བཟང་ལེགས་བཤད་མཆོག་ནི་སྨན་གྱི་
ཕྱག་ལེན་སྟོད་ལུགས་གཙོ་བོ་དང་ཕྱི་བཅོས་བཅོས་ཀ་གནང་རྒྱུར་སྙིང་སྟོབས་ཆེ་
ཞིང་ཉམས་མྱོང་ཕུན་སུམ་ཚོགས་པོ་ཡོད་སྟབས་སྣོད་ཀ་གཏར་རྒྱུ་དང་རུས་ཆག་
ཆག་བཅིང་གནང་རྒྱུ་སོགས་ཤིན་ཏུ་མཁས་པའི་ཕྱག་ལེན་དམར་ཁྲིད་མ་ལུས་
བུམ་པ་གང་བྱོའི་ཚུལ་དུ་ཁོང་ལ་གནང༌། །
དགུང་ལོ་ཞེ་གཉིས་པ་ས་ཕག་(སྤྱི་ལོ་1959)ལོར་ལྕགས་རི་བཻཌཱུརྱ་འགྲོ་
ཕན་རིག་བྱེད་གླིང་གི་རྒྱུ་ནོར་རིན་བྲལ་དང་བཅས་པ་རྩ་བརླག་ཏུ་སོང་བ་དང་
སྦྲགས་གང་ཉིད་ཀྱང་བོད་དམག་ཁུལ་ཁང་དང་ཕྲ་རིང་དུ་ལོ་གཅིག་བཙོན་་
འཇུག་བཀག་ཉར་བྱས་ཤིང༌། ཞོལ་ཞིང་པའི་ཁུལ་དུ་ས་ཞིང་འདེབས་ལས་ལོ་
གཅིག་གནང་དགོས་བྱུང་། དགུང་ལོ་ཞེ་ལྔ་པ་ཆུ་སྟག་(སྤྱི་ལོ་1962)ལོར་
ཁོང་གི་འགན་བབས་ལས་གནས་བསྐྱར་གསོ་གནང་སྟེ་ལྷ་ལྡན་སྨན་རྩིས་ཁང་
ནང་དུ་ཕེབས་ཏེ་སྨན་དོན་ཕྱག་ལས་ཀྱི་དུས་ཚོད་མང་ཆེ་བ་ནད་ཐོག་དངོས་
ནང་ཞུགས་གནང་སྟེ་ནད་པར་སྨན་བཅོས་གནང་བའི་མི་གྲངས་ཁྲི་ཡན་དེ་་
བཞིན་ས་མཐོའི་སྟེང་རྒྱུན་མཐོང་དང་བཅོས་དཀའི་ནད་གཞི་སྟེ་གཟའ་ནད་
དང་རླུང་སྐྱོན་གྱི་རིགས། མཁལ་མའི་ནད། གྲུམ་བུ། ཕོ་བ་སྨུག་པོ་་་
སོགས་བཅོས་གནང༌ རྒྱུར་མཁས་ཤིང་སྙན་ གྲགས་ལྡན་ལ་དེའི་ཐད་སྤྱི་ལོ་་་་
1980ལོ་བར་དཔེ་མཚོན་ནད་པ་བརྒྱ་ཕྲག་ལྷག་ཙམ་ནང་མངོན་དྲག་བྱུང་བ་
བརྒྱ་ཆ་50% དང་ཕན་ནུས་ཡོད་པ་90%ཡན་ཟིན་གྱི་ཡོད། ཁོང་གིས་རྒྱལ་
514



གཟེར་གྱི་ནད་གཞི་བཅོས་གནང་བའི་སྐབས་མང་བ་སྣོད་མཁྲིས་ཀྱི་བྱ་ལས་དང་
འབྲེལ་བ་ཡོད་པར་ངོས་འཛིན་གནང་ཞིང་དབང་རྩའི་བྱ་ལས་ལ་སྲུང་སྐྱོབ་ནུས་
ཐོན་བྱ་རྒྱུ་ཕུད། ད་དུང་སྣོད་མཁྲིས་བྱ་ལས་ལ་ཕན་ནུས་ཡོད་པའི་སྨན་རིགས་
བེད་སྤྱོད་ཟུང་འབྲེལ་ གྱིས་ གསོ་ བྱར་དམིགས་བསལ་གྱི་ ཕན་འབྲས་ ཐོན་ལ།
དེ་བཞིན་ཕོ་བ་སྨུག་པོ་སོགས་བཅོས་གནང་སྐབས་སྨན་སྦྱོར་གསར་བཟོ་དང་ཁ་
ཚར་བསྣན་ རྒྱུ་སོགས་བྱ་ཐབས་དམིགས་བསལ་སྤྱད་གནང་གིས་ནད་ཐོག་་་་
དངོས་ནང་ཕན་ནུས་ཆེན་པོ་ཡོད་པ་ར་འཕྲོད་བྱུང་། དགུང་ལོ་ང་བརྒྱད་པ་
ཤིང་སྦྲུལ་(སྤྱི་ལོ་1965)ལོར་སྨན་རྩིས་ཁང་གི་ནུབ་ངོས་ཉལ་ཁྲི་20ལས་གྲུབ་
པའི་ནད་ཁང་ཐེངས་དང་པོ་གཉེར་བའི་གཙོ་འགན་བཞེས་གནང་ཐོག་ནད་
ཁང་སྨན་བཅོས་ཀྱི་དགོས་མཁོ་དང༌། རྒྱ་ཆེའི་མང་ཚོགས་ཀྱི་བདེ་ཐང་ཆེད་
གཞོན་ནུ་སྨན་དོན་མི་སྣ་10ཙམ་སྒྲིག་འགུགས་སྣེ་ཁྲིད་ཀྱིས་བོད་སྨན་ལུམས་
བཅོས་ཀྱི་བྱ་ཐབས་ཕྱག་ལེན་རེ་རེ་བཞིན་བརྒྱུད་སྤེལ་བེད་སྤྱོད་གནང་བས་ཡན་
ལག་རེངས་པ་དང་། ཞ་བ། བུད་མེད་ཚབས་ནད་ཀྱི་རིགས། ཚིགས་
འཆུས་སོགས་ཀྱིས་ལུས་སྒུར་བ། ཤ་རུས་ཆུ་སེར་གཡོས་པ། རླུང་ནད་ཀུན་
དང༌། བད་ཀན་གྲང་བའི་ནད་གཞི་སོགས་ལ་ཕན་ནུས་མངོན་གསལ་དོད་པོ་
ཐོན་ཏེ་ཁོང་ཉིད་ཀྱི་ཐུན་མོང་མ་ཡིན་པའི་ཉམས་མྱོང་རྒྱུད་དང་ཉམས་མྱོང་ཟུང་
འབྲེལ་གྱི་དོན་ལྔའི་ནང་ཚན་མཁལ་ནད་རྐྱང་པ་བཅོས་པའི་ཟིན་བྲིས་མདོར་
བསྡུས་ཞེས་པ་ཞིག་ཀྱང་ལྗགས་རྩོམ་གནང༌། དགུང་ལོ་ང་དགུ་པ་མེ་རྟ་(སྤྱི་ལོ་
1966)ལོར་ལྷ་ལྡན་སྨན་རྩིས་ཁང་གི་སྒོ་བསྟེན་དུ་ཞུགས་གནང་རྒྱུའི་གོ་སྐབས་
ཐོབ་སྟེ་བདེ་སྲུང་འགོག་བཅོས་ཕྱག་ལས་ལོ་གཉིས་ཙམ་གནང་། །
དགུང་ལོ་རེ་བདུན་པ་ཤིང་སྟག་(སྤྱི་ལོ་1974)ལོར་དེ་གའི་“བོད་ལུགས་
ཞིབ་འཇུག་ཚོགས་ཆུང་”ཞེས་པའི་ནང་ཕྱག་ལས་གནང་། མཁས་དབང་འདི་
ཉིད་དང་བཅས་པས་སྨན་པ་རྐང་རྗེན་མའི་བོད་སྨན་གྱི་སྦྱོར་སྡེ་གསར་བསྒྲིགས་
ཞེས་པ་ཞིག་གསར་སྒྲིག་གནང་སྟེ་རྒྱ་ཆེའི་སྨན་དོན་ལས་བྱེད་པའི་ཧུར་བརྩོན་
515



རང་བཞིན་འདོན་སྤེལ་དང༌། ཞིང་འབྲོག་ས་ཁུལ་དུ་སྨན་པ་དཀོན་པ་དང་
སྨན་ཉུང་བའི་རྣམ་པར་འགྱུར་ལྡོག་གཏོང་བ། དགུང་ལོ་རེ་དགུ་པ་མེ་སྦྲུལ་
(སྤྱི་ལོ་1977)ལོར་རྒྱལ་ཁབ་སྨན་རྫས་ཚིག་མཛོད་ལས་བོད་སྨན་གྱི་ཚད་གཞི་
ཞེས་པ་དང༌། ཞིང་ཆེན་དང་རང་སྐྱོང་ལྗོངས་དྲུག་གི་ས་གནས་བོད་སྨན་གྱི་
ཚད་གཞི་ཞེས་པའི་དཔེ་དེབ་རྩོམ་སྒྲིག་གི་ཕྱག་ལས་ནང་ཞུགས་ཏེ་ཕྱིན་ཆད་བོད་
སྨན་བསྟེན་པར་ཉེན་ཁ་མེད་པའི་ཕན་ཆ་ར་འཕྲོད་བྱུང་། །
དགུང་ལོ་དོན་གཅིག་པ་ལྕགས་སྤྲེལ་(སྤྱི་ལོ་1980)ལོར་ཀྲུང་དབྱང་གི་
ཡིག་ཆ་ཨང་31བོད་ལ་དོན་འཁྱོལ་གནང་རྗེས་མཁས་དབང་འདི་ཉིད་མཆོག་གི་
དེ་སྔའི་ཉེས་མིང་རྣམས་དཀར་འདོན་མཐར་ཕྱིན་ཐོག་ལྗོངས་སྨན་རྩིས་ཁང་གི་
སྨན་པ་འབུམ་རམས་པའི་ལག་རྩལ་མཚན་གནས་དང་། ལྗོངས་སྲིད་གྲོས་ཀྱི་
རྒྱུན་ཨུ། ཀྲུང་ཧྭ་རྒྱལ་ཡོངས་ཀྲུང་དབྱི་སློབ་ཚོགས་བོད་ལྗོངས་ཀྲུང་བོད་སློབ་
ཚོགས་ཀྱི་མཚན་གནས་སོགས་བསྩལ། ལྷག་པར་ཀྲུང་གོའི་གསོ་རིག་ཀུན་
འདུས་ལས་བོད་ཀྱི་གསོ་བ་རིག་པ་ཞེས་པའི་ཀུན་འདུས་ལྡུམ་རྭ་ཞིག་དབུ་བརྙེས་
ནས་ཀྲུང་གོའི་གསོ་རིག་ཀུན་འདུས་རྩོམ་སྒྲིག་ཨུ་ཡོན་ལྷན་ཁང་གི་ཨུ་ཡོན་དང་
བོད་ ཡན་ ལག་ རྩོམ་ སྒྲིག་ པུའུའི་ སྤྱི་ ཁྱབ་ རྩོམ་ སྒྲིག་ པའི་ གཙོ་འགན་ བཞེས།
དགུང་ལོ་དོན་བརྒྱད་པ་མེ་སྟག་(སྤྱི་ལོ་1986)ལོར་ལྕགས་པོ་རི་སྨན་པའི་གྲྭ་
ཚང་བཙུགས་ནས་ལོ་ངོ་290འཁོར་བར་དྲན་གསོ་ཞུ་ཆེད་གངས་ལྗོངས་སྨན་
པའི་གྲོང་ཁྱེར་ལྕགས་རི་འགྲོ་ཕན་རིག་བྱེད་གླིང་གི་བྱུང་རབས་བརྗོད་པ་གསལ་
བའི་སྒྲོན་མེ་ཞེས་བྱ་བ་མཛད། དགུང་ལོ་དོན་དགུ་པ་མེ་ཡོས་(སྤྱི་ལོ་1987)
ལོར་འཕགས་པ་ལྷ་ཨུ་ཡོན་ཀྲང་སྐུ་གཞོན་མཆོག་དང་སྨན་ཁང་ཏང་ཨུ་དང་ཡོན་
ཨུ་ཀྱིས་རྒྱབ་སྐྱོར་ཆེར་བཞེས་འོག་མི་སྣ་སྒྲིག་འཛུགས་ཀྱིས་མི་ལོ་སུམ་ཅུ་ཙམ་
རྒྱུན་ཆད་པའི་སྔ་སོར་ལྕགས་རི་གྲྭ་ཚང་འདུས་ཚོགས་སུ་བདུད་རྩི་སྨན་སྒྲུབ་རྒྱས་
པའི་ཆོག་གཞུང་འདོན་ཚུལ་ཇི་བཞིན་ཉམས་པ་སོར་ཆུད་མི་ཉམས་གོང་འཕེལ་
གྱིས་བསྐྱར་གསོ་དང་སྐུ་ངོ་མས་གཙོ་སྐྱོང་ལོ་གསུམ་གནང་། དེའི་རིང་རྗེ་
516



བཙུན་མཧཱ་གུ་ཎའི་སྙན་བརྒྱུད་ཀྱི་གདམས་པ་ཟབ་མོ་བདུད་རྩི་སྨན་སྒྲུབ་རྒྱས་
པའི་ཆོག་གཞུང་འདོན་ཚུལ་དགེ་ལེགས་སྣང་བ་ཞེས་བྱ་བ་ཞིག་ཀྱང་རྩོམ་སྒྲིག་
གནང་། དེ་ལྟར་མི་རིགས་ཀྱི་རིག་གནས་ཉག་ཕྲ་བའི་སྐབས་འདིར་གནད་དུ་
སྨིན་པའི་བཀའ་དྲིན་བསྐྱངས། མཐར་དགུང་གྲངས་གྱ་གསུམ་བཞེས་པ་་་
ལྕགས་རྟ་གནམ་ལོའི་ཟླ་དང་པོ་སྐུ་གཤེགས། །
517



ཀུན་དགའ་ཕུན་ཚོགས།
མཁས་དབང་ཀུན་དགའ་་་
ཕུན་ཚོགས་མཆོག་ནི་བོད་མེ་རྟ་་
(སྤྱི་ལོ་1906) ལོར་བོད་ལྷོ་ཁ་་་
གོང་དཀར་རྫོང་འཕྲེང་སྒོ་ཤང་སྣ་
བུ་གཟིམ་ཁང་གི་ཡབ་བསོད་་་་་་
ནམས་དོན་གྲུབ་དང་ཡུམ་སྒྲོལ་མ་
གཉིས་ ཀྱི་ སྲས་ སུ་ སྐུ་ འཁྲུངས་།
ཁོང་བོད་ས་ལུག་ (སྤྱི་ལོ་1919)
ལོར་ལྷོ་ཁ་རབ་བྱུང་གྲྭ་ཚང་་་་་་་
དགོན་པ་ནས་འདེམས་ཐོན་བྱས་
ནས་ལྷ་ས་སྨན་རྩིས་ཁང་དུ་བོད་
ལུགས་གསོ་རིག་དང་གནམ་རིག་
སྐར་རྩིས་རིག་པར་སློབ་སྦྱོང་་་་་་
གནང་བར་ཕེབས། སྐད་གྲགས་ཡོད་པའི་གསོ་རིག་དང་གནམ་རིག་མཁས་
དབང་སྨན་རྩིས་ཁང་གསར་འཛུགས་གནང་མཁན་མཁྱེན་རབ་ནོར་བུ་མཆོག་
གི་དངོས་སློབ་ལེགས་གྲས་ཀྱི་ཁོངས་ཡིན། མཁས་དབང་དགེ་རྒན་མཆོག་གི་
སློབ་སྟོན་འོག་ཀུན་དགའ་ཕུན་ཚོགས་ཀྱི་སྦྱང་བརྩོན་ཆེན་པོས་བོད་ལུགས་གསོ་
རིག་དང་སྨན་རིགས་ཀྱི་རིགས་ པའི་གཞུང་ལུགས་ཁོང་དུ་ཆུད་པར་གནང་།
518



སྤྱི་ལོ་1939ལོར་སྨན་རྩིས་ཁང་གི་ལམ་ལུགས་ཤིན་ཏུ་དམ་པའི་གསོ་རིག་དང་
གནམ་རིག་གཉིས་ཀྱི་སློབ་ཐོན་ཡིག་ཚད་ལ་ཞུགས་ཏེ་གཟེངས་སུ་ཐོན་པའི་གྲུབ་
འབྲས་ཐོབ་ནས་ལྷོ་ཁ་རབ་བྱུང་གྲྭ་ཚང་གི་སྨན་པ་གནང་། སླར་ཡང་མཁས་
དབང་མཁྱེན་རབ་ནོར་བུའི་ཐུགས་རེ་ལྟར་སྨན་རྩིས་ཁང་དུ་གསོ་རིག་དང་
གནམ་རིག་གཉིས་ཀྱི་སློབ་ཁྲིད་ཕྱག་ལས་གནང་། དུས་ཚོད་གང་ཙམ་རིང་
འབད་པ་ལྷུར་ལེན་དང་ནད་ཐོག་ལག་ལེན་བྱས་པ་བརྒྱུད་སྨན་བཅོས་ཀྱི་ལག་
ལེན་ཕུན་སུམ་ཚོགས་པ་བསགས་པར་བརྟེན་ཡུན་རིང་མ་སོང་བར་སྐད་གྲགས་
ཤིན་ཏུ་ཆེ་བའི་སྨན་པ་ཞིག་ཆགས་པ་རེད། བོད་ལྗོངས་སུ་དམངས་གཙོ་་
བཅོས་འགྱུར་བྱས་རྗེས་རྒྱལ་ཁབ་ཀྱི་ཡང་དག་པའི་ཁ་ཕྱོགས་གསལ་སྟོན་འོག་ལྷ་
ས་སྨན་རྩིས་ཁང་ལ་འགྱུར་ལྡོག་ཆེན་པོ་བྱུང་བ་དང་སྦྲགས་རྒྱུན་ཆད་མེད་པར་
གཞི་རྒྱ་ཆེ་རུ་ཕྱིན་པ་མ་ཟད་སྔ་རྗེས་སུ་སྤྱི་ལོ་1959ལོར་ལྷ་ས་སྨན་རྩིས་ཁང་དེ་
གྲོང་ཁྱེར་སྨན་རྩིས་ཁང་དང༌། སྤྱི་ལོ་1979ལོར་བོད་རང་སྐྱོང་ལྗོངས་སྨན་
རྩིས་ཁང་དུ་བསྒྱུར་བ་རེད། ད་དུང་བོད་སྨན་བཟོ་གྲྭ་དང༌། བོད་སྨན་ཞིབ་
འཇུག་སོའོ། གནམ་རིག་སྐད་རྩིས་ཞིབ་འཇུག་སོའོ་གསར་འཛུགས་གནང་བ་
དང་། ཞབས་འདེགས་ཀྱི་ཁ་ཕྱོགས་དང་གཞི་རྒྱུར་འགྱུར་ལྡོག་ཆེན་པོ་བྱུང་བ་
རེད། གནས་ཚུལ་གསར་པའི་འོག་ཀུན་དགའ་ཕུན་ཚོགས་མཆོག་གིས་བོད་
སྨན་གྱི་སྤྱི་ཚོགས་ལ་ཕན་ཐོགས་གལ་ཆེན་ཡོད་པ་གསལ་རྟོགས་བྱུང་ནས་ནུས་
ཤུགས་ཡོད་ཚད་མིའི་རིགས་ཀྱི་བདེ་ཐང་དང་བོད་སྨན་འཕེལ་རྒྱས་ཆེད་དུ་་
འབུལ་གནང་མཛད། ཁོང་གིས་སྤྱི་ལོ་1962ལོར་ལྗོངས་སྨན་རྩིས་ཁང་གི་
ཡོན་ཀྲང་གཞོན་པའི་དབུ་གནས་བཞེས་ནས་འགྲོ་དོན་འཕྲིན་ལས་ཤིན་ཏུ་རྒྱས་
པ་བྱུང་། ཁོང་ལ་རྩ་དཀར་ནད་ལ་དམིགས་བསལ་གྱི་བཅོས་ཐབས་ཡོད་པར་
བརྟེན་ནད་པ་མི་ཉུང་བ་ཞིག་གི་སྲོག་སྐྱོབ་དྲིན་ཅན་དུ་གྱུར། ལྷག་པར་མཁྲིས་
ནད་རང་བཞིན་གྱི་བརྒྱལ་གཟེར་ནད་ལ་ག་བུར་ནག་པོ་བེད་སྤྱད་གནང་བ་
དང༌། རླུང་གི་རང་བཞིན་གྱི་རྒྱལ་གཟེར་ནད་ལ་ཨ་གར་བརྒྱད་པ་དང་ཁྱུང་
519



ལྔ་སོགས་བེད་སྤྱད་གནང་བར་ཕན་འབྲས་བརྒྱ་ཆ་80%ཡན་ཆད་ཀྱི་ནུས་པ་
ཐོན་ཡོད། མདོར་ན་ཀུན་དགའ་ཕུན་ཚོགས་ཀྱི་ཕོ་བ་སྨུག་པོ་དང་མཆིན་ནད་
སོགས་བོད་ལྗོངས་ཀྱི་རྒྱུན་མཐོང་ནད་དང་། བཅོས་དཀའི་ནད་བཅས་ལ་
དུས་ཡུན་རིང་པོའི་སྨན་བཅོས་ལག་ལེན་བྱས་པ་བརྒྱུད་དམིགས་བསལ་གྱི་ཕན་
བསྐྱེད་མངོན་གསལ་དོད་པོ་བྱུང་བ་མིག་མཐོང་ལག་ཟིན་བྱུང་ཡོད། ཉེ་བའི་
ལོ་ཤས་ནང་ཁོང་གི་ཉེ་རིང་མེད་པའི་ཐོག་ནས་མེས་རྒྱལ་ནང་ཁུལ་གྱི་ནད་པ་མི་
གྲངས་ལྔ་བརྒྱ་ལྷག་ཙམ་ལ་ཡིག་ཐོག་ནས་བརྟག་བཅོས་བྱས་པར་ཕན་བསྐྱེད་
དང་བསྔགས་བརྗོད་ཆེན་པོ་ཐོབ་ཡོད། །
ཀུན་དགའ་ཕུན་ཚོགས་ཀྱིས་ཆུང་དུས་ནས་སྨན་སློབ་སྦྱོང་མཐར་ཕྱིན་
གནང་བ་མ་ཟད། དགུང་ལོ་ཉི་ཤུར་ཕེབས་དུས་དེ་སྔོན་ཕྱི་རྒྱལ་གྱི་བོད་དུ་
བཙུགས་པའི་སྨན་ཁང་དུ་ལོ་གསུམ་ཙམ་སློབ་སྦྱོང་གནང་ནས་བོད་ཕྱི་ཟུང་
འབྲེལ་ཐོག་ནས་སྨན་བཅོས་གནང་བ་སྦྲགས་ཕྱི་ལུགས་ཀྱི་ཉིང་བཅུད་ལེན་་་་
མཁན་ཀྱི་མཁས་དབང་ཞིག་ཀྱང་རེད། ཀུན་དགའ་ཕུན་ཚོགས་མཆོག་གི་སྔ་
རྗེས་སུ་ཆམ་ནད་བཅོས་པའི་མྱོང་བཅོས་དང་། སྨན་པ་རྐང་རྗེན་མའི་སྦྱོར་སྡེ་
གསར་བསྒྲིགས། སྨུག་པོའི་བཅོས་ཐབས། གསོ་རིག་ཀུན་བསྡུས་ཀྱི་རྩོམ་
བསྒྲིགས་ཨུ་ཡོན་བཅས་གནང་ཡོད། ཁོང་ནི་བོད་ལུགས་གསོ་རིག་མཁས་
དབང་ཞིག་ཡིན་པ་མ་ཟད་རྒྱལ་གཅེས་རིང་ལུགས་པ་ཞིག་ཀྱང་ཡིན། སྤྱི་ལོ་
1958ལོར་རྒྱ་གར་དང་འབྲས་ལྗོངས་སོགས་ལ་སྤུན་ཉེ་མཇལ་བར་ཕེབས་དུས་
མི་འགའ་རེས་ཁོང་ཕྱི་རྒྱལ་ལ་བཞུགས་རྒྱུའི་རེ་བ་བཏོན་ཀྱང་ཁས་མ་བླངས་པར་
དུས་ཚོད་མ་ཟིན་པའི་སྔ་ནུབ་ནས་མེས་རྒྱལ་དུ་ཕྱིར་ལོག་གནང་། ཏང་དང་
མི་དམངས་ཀྱི་ཁོང་གིས་མཛད་རྗེས་ལ་གཞིགས་ནས་རྒྱལ་ཡོངས་སྲིད་གྲོས་ཀྱི་ཨུ་
ཡོན་དང་། བོད་ལྗོངས་སྲིད་གྲོས་ཀྱི་རྒྱུན་ལས་ཨུ་ཡོན། སྨན་པ་འབུམ་་
རམས་པའི་ལག་རྩལ་གོ་གནས། ཀྲུང་གོ་ཚན་རིག་མཐུན་ཚོགས་ཀྱི་ཨུ་ཡོན།
བོད་ལྗོངས་ཀྲུང་བོད་གསོ་ རིག་ མཐུན་ཚོགས་ཀྱི་མཚན་འཛིན་ཚོགས་ གཙོ།
520



བོད་ལྗོངས་གནམ་རིག་མཐུན་ཚོགས་ཀྱི་ཚོགས་གཙོ་བཅས་ཀྱི་འགན་བཞེས་
མྱོང་ཡོད། སྤྱི་ལོའི་1989ལོར་དགོངས་པ་གཞན་དོན་དུ་གཤེགས། དགུང་
ལོ་གྱ་གསུམ་བཞུགས། །
521



མཁན་ཆེན་མཁྱེན་བརྩེ་ནོར་བུ།
ཨོ་རྒྱན་སྨིན་གྲོལ་གླིང་གི་མཁན་རབས་བརྒྱུད་པ་མཁན་ཆེན་མཁྱེན་བརྩེ་
ནོར་བུ་མཆོག་ནི་བོད་རབ་བྱུང་བཅོ་ལྔ་པའི་ཤིང་སྦྲུལ་ (སྤྱི་ལོ1905)ལོར་ཡབ་
སྨིན་གྲོལ་གླིང་གི་ཁྲི་རབས་བཅུ་པ་ཁྲི་ཆེན་ཀུན་དགའ་བསྟན་འཛིན་དང་ཡུམ་མ་
ཡུམ་སྐུ་ཞབས (མཚན་དངོས་མ་ཤེས)གཉིས་ཀྱི་སྲས་སུ་བླ་བྲང་བཀྲ་ཤིས་སྣང་
བར་སྐུ་འཁྲུངས། མཚན་དུ་ཐུབ་བསྟན་རྣམ་གྲོལ་ཞེས་གསོལ། དགུང་ལོ་
བདུན་བརྒྱད་ཙམ་ནས་ཡབ་དམ་པའི་དྲུང་དུ་ཡི་གེ་འབྲི་ཀློག་སོགས་མཐར་ཕྱིན་
པར་སྦྱངས་པ་མཛད། དེ་རྗེས་ཁམས་ཉག་རོང་དང་གོ་འཇོ་སོགས་གང་སར་
ཕེབས་ཏེ་སློབ་གཉེར་གནང་བ་དང་ཉིད་ཀྱི་ཨ་ཁུ་དམ་པ་འཇམ་དཔལ་བདེ་བའི་
ཉི་མའམ་ཨ་བདེ་རིན་པོ་ཆེའི་སྐུ་མདུན་ནས་མདོ་སྔགས་རིག་གནས་དང་བཅས་
པར་གསན་བསམ་མཐར་ཕྱིན་མཛད། ཨ་ཁུ་དམ་པ་དེ་ཉིད་སྨན་དཔྱད་ལ་
ཤིན་ཏུ་མཁས་པས་དེའི་ སྐུ་མདུན་ནས་སྨན་དཔྱད་ཀྱི་གཞུང་ལག་ལེན་དང་་
བཅས་པར་དཔྱིས་ཕྱིན་པར་སྦྱངས་པ་མཛད། དེ་མིན་ཁམས་གཞི་ཆེན་རབ་
འབྱམས་པ་སྐུ་ཐོག་དྲུག་པའི་སྐུ་མདུན་ནས་རིན་ཆེན་གཏེར་མཛོད་གཙོ་བོར་
གྱུར་ པའི་ཆོས་བཀའ་མང་ པོའི་ དབང་ལུང་ཁྲིད་ གསུམ་ གྱིས་ཐུགས་རྒྱུད་་་་་་་
གཏམས་པར་མཛད། དེ་མིན་བླ་མ་མང་པོ་བསྟེན་ནས་མདོ་སྔགས་རིག་
གནས་དང་བཅས་པ་རིས་མེད་ཀུན་ལ་སློབ་གཉེར་དཔྱིས་ཕྱིན་པར་མཛད་དེ་
མཁས་པའི་གོ་ས་ཆེན་པོར་ཕེབས་ཏེ་དགུང་ལོ་ཉི་ཤུ་སྐོར་ནས་སྨིན་གྲོལ་གླིང་གི་
མཁན་པོའི་འཁུར་བཞེས་དེ་དམངས་གཙོའི་བཅོས་སྒྱུར་བར་བཞུགས། །
522



དེའི་རིང་ཡང་བླ་མ་དུ་མའི་སྐུ་མདུན་ནས་རིས་མེད་ཆོས་བཀའ་མང་པོ་
གསན་བཞེས་མཛད་པ་མ་ཟད་དགོན་པའི་གྲྭ་དམངས་ལ་ཉིན་ལྟར་དབང་ལུང་
ཁྲིད་གསུམ་གནང་བ་མ་ཟད་སྔ་དགོང་དང་ཉིན་དགུང་སོགས་བར་གསེང་ཡོད་
ཚད་ལ་སྒྲ་ལན་ཝར། སྨན་གཞུང་ནང་རིག་སོགས་ཀྱི་སློབ་ཚན་ཐེངས་བཞི་
ཙམ་ཁྲིད་མཛད་དེ་དོན་གཉེར་ཅན་མང་པོ་རྗེས་སུ་བཟུང་བ་སོགས་སྨིན་གླིང་
རང་ལུགས་སྔ་འགྱུར་རྡོ་རྗེ་ཐེག་པའི་བསྟན་པ་རིན་པོ་ཆེ་དར་སྤེལ་རླབས་པོ་ཆེ་
མཛད་པ་མ་ཟད། དགེ་འདུན་དུ་མར་དྲི་མ་མེད་པའི་སྲོལ་རྒྱུན་འབོགས་པ་
སོགས་སྨིན་གྲོལ་གླིང་དུ་དམ་པའི་ཆོས་ཀྱི་ཁྲིམས་སྲོལ་གཙང་ཞིང་གར་ཐིག་
དབྱངས་གསུམ་གྱི་ཆོས་གང་དང་དབང་ལུང་ཁྲིད་གསུམ་གྱི་སྔར་སྲོལ་བཟང་པོ་
སྔར་བས་དར་སྤེལ་ཆེ་བར་མཛད་པ་དང་། ཞོར་དུ་ཡར་ཀླུང་ཁུལ་དང་གྲ་ཕྱི་
ནང་ཁམས་ཕྱོགས་སོགས་ཀྱི་ནད་པ་དུ་མར་སྨན་བཅོས་མཛད་དེ་ཕན་བདེའི་
ལང་ཚོ་གསར་པ་སྟེར་བར་མཛད་པ་དང་། དབྱར་དུས་སོགས་སུ་དམ་པ་ཉིད་
སྨན་འཐུར་ཕེབས་ཏེ་རྒྱུན་སྨན་ཕལ་ཆེ་བ་ཉིད་རང་ནས་བཟོ་སྦྱོར་མཛད་ཀྱི་ཡོད།
དམ་པ་འདིའི་ཞལ་སློབ་ལ་རྡོ་བྲག་རིག་འཛིན་ཆེན་མོ་དང༌། ལྕོག་གྲྭ་ངག་
དབང་བསྟན་འཛིན། ལྷོ་ བྲག་ ལྷ་ལུང་ གསུང༌ སྤྲུལ། བྱང་རྡོ་སྐྱ་ སྤྲུལ་སྐུ།
སྨིན་གླིང་ཁྲི་ཆེན་ཀུན་བཟང་རྣམ་རྒྱལ། གདུང་སྲས་འཇམ་དཔལ་ཆོས་་་་
གྲགས། རྗེས་བཙུན་ཆོས་དབང་ལྷ་མོ། གཙང་ཡུལ་བསྟན་པའི་སྒྲོན་མེ།
དགེ་སློང་བསྟན་འཛིན་ཉི་མ་སོགས་ཀྱིས་མཚོན་མདོ་སྔགས་རབ་འབྱམས་པ་
མང་པོ་གསོ་སྐྱོང་མཛད་པ་མ་ཟད་ཕྱོགས་ཁག་ནས་སློབ་གཉེར་ལ་ཕེབས་མཁན་
གྲངས་མང་པོར་སོ་སོའི་འདོད་འདུན་བཞིན་དབང་ལུང་ཁྲིད་གསུམ་གྱིས་བློ་
ཡིད་ཚིམ་པར་མཛད་པ་ཡང་མང་དུ་ཡོད། སྨན་སློབ་ཀྱི་གྲས་སུ་གཉལ་པའི་
དགེ་སློང་ ལྷག་པ་འགྲུབ་སྦྱོར་དང་། སྨན་གཉེར་ཡོན་ཏན་དཔལ་བཟང་་་་
སོགས་སྨན་པ་དུ་མ་གསོ་སྐྱོང་མཛད་ཀྱང་ཁོང་གཉིས་ཙམ་མ་གཏོགས་དུས་་
དབང་གིས་སྨན་དཔྱད་ལག་ལེན་བྱེད་མཁན་མ་བྱུང་བར་མངོན། དམ་པའི་
523



ཉིད་ནས་མཛད་པའི་ཕྱག་རྩོམ་མང་དུ་ཡོད་ཀྱང་ཕལ་ཆེ་བ“རིག་གསར”སྐབས་
སུ་བོར་བརླག་ཏུ་སོང་ཡོད། དེ་རྗེས་དམངས་གཙོའི་བཅོས་ བསྒྱུར་སྐབས་
བཀག་ཉར་ལ་ཚུད་ཀྱང་ཟླ་བ་གཉིས་ཙམ་ནས་དག་སེལ་བྱུང་རྗེས་མུ་མཐུད་དེ་
སྨན་པའི་ཕྱག་ལས་གནང་བ་དང་སྦྲགས་ལྷོ་ཁའི་སྲིད་གྲོས་ཨུ་ཡོན་གྱི་འགན་
བཞེས་ཏེ་ནང་སར་ཐེངས་གསུམ་ཙམ་ཚོགས་འདུ་དང་གཟིགས་སྐོར་དུ་ཕེབས།
དེ་རྗེས་ལྷ་ས་སྨན་རྩིས་ཁང་གི་མཁས་དབང་བྱམས་པ་འཕྲིན་ལས་ཡོན་ཀྲང་
མཆོག་ནས་ཚན་རིག་ཞིབ་འཇུག་ཆེད་དུ་ཁོང་ཆེད་མངགས་གདན་ཞུ་གནང་བ་
དང་སྦྲགས་ང་ཕོད་ཨུ་ཡོན་ཀྲང་སྐུ་གཞོན་མཆོག་ནས་ཆོག་མཆན་གནང་བ་ལྟར་
ཁོང་བོད་ལྗོངས་འཕྲོད་བསྟེན་ཐིང་གི་ཐིང་ཀྲང་གཞོན་པར་བསྐོ་བཞག་གནང་།
དེ་ནས“རིག་གསར” སྐབས་སུ་ ལྷ་སར་དུས་རབས་ཀྱི་འགྱུར་བས་མ་ཉེས་ཁ་
གཡོག་བྱུང་སྟེ་ལོ་ཤས་ངལ་རྩོལ་ནང་དུ་ཞུགས་དགོས་བྱུང་བ་དང་ཐ་མར་སྟེང་
སྐྱོན་བཞེས་ཏེ་བསྙན་གཞི་ལྕི་བོ་ཕོག་རྗེས་སླར་སྨིན་གྲོལ་གླིང་དུ་ཕྱིར་ཕེབས་ཏེ་
ཆིབས་ར་གསར་པར་བཞུགས་རྗེས་དགུང་ལོ་རེ་བརྒྱད་ལ་ཕེབས་དུས་སྤྱི་ལོ་་་
1968ལོར་དགོངས་པ་མྱ་ངན་ལས་འདས། །
524



ཚུལ་ཁྲིམས་རྒྱལ་མཚན།
ཚུལ་ ཁྲིམས་ རྒྱལ་ མཚན་ ནི།
ཁམས་ཕྱོགས་ཡུལ་ཤུལ་ས་ཁུལ་གྱི་ཤུར་
མའི་ས་ཆ་ཁྲ་ཁོག་ཏུ་ཡབ་སྔགས་འཆང་
ཕུན་ཚོགས་རྣམ་རྒྱལ་དང༌ ( མཚན་་་་་
གཞན་དོན་ལྷུན་གྲུབ)། ཡུམ་་་་་་
མགྲིན་སྒྲོལ་མ་གཉིས་ཀྱི་སྲས་སུ་བོད་་་
རབ་བྱུང་བཅུ་དྲུག་པའི་ཆུ་བྱ(སྤྱི་ལོ་་་
1988)ལོར་འཁྲུངས། ཡབ་ཀྱིས་ཟླ་
བ་ཚེ་རིང་ཞེས་ མཚན་གསོལ་ བ་ དང་།
དགུང་ལོ་བཞི་པ་ནས་ཡབ་ཀྱིས་ཐུགས་
བྱམས་བརྩེ་ཆེན་པོས་བསྐྱངས་ཏེ་རིམ་་
གྱིས་འབྲི་ཀློག་སོགས་དང་། ཞལ་འདོན་སྐོར། ཞེན་པ་བཞི་བྲལ། གྲགས་
པ་རྒྱལ་མཚན་གྱི་གསུང་མགུར་དང་ས་པཎ་གྱི་གསུང་གི་སྐོར་སོགས་མང་པོ་ངག་
སློབ་ཀྱིས་བསླབས་པར་དཀའ་ཚེགས་མེད་པར་མཁྱེན། དགུང་ལོ་བདུན་ཙམ་
ལ་ཕེབས་དུས་རང་ཡུལ་དུ་དུས་གཟར་ཆེན་པོ་བྱུང་བའི་རྐྱེན་གྱིས་ཡབ་ཡུམ་དང་
ལྷན་དུ་དབུས་ཕྱོགས་སུ་ཕེབས། །
དགུང་ལོ་བརྒྱད་ལ་ཕེབས་པའི་ཚེ་རོང་སྟོན་ཆེན་པོའི་གདན་ས་ས་སྐྱ་ཚར་
ལུགས་ཀྱི་ཆོས་སྡེ་ཆེན་པོ་དཔལ་ནཱ་ལེནྡྲའི་དགོན་པར་གཟིམ་འོག་རྡོ་རྗེ་འཆང་
525



ཀུན་དགའ་བསྟན་འཛིན་ལ་གཙུག་ཕུད་ཕུལ། མཚན་ཚུལ་ཁྲིམས་རྒྱལ་མཚན་
དུ་བསྩལ། དགོན་པའི་སྒྲིག་ལ་ཞུགས། ཚེ་རབས་ལས་ཀྱི་བླ་མ་དཔལ་ནཱ་
ལེནྡྲའི་མཁན་ཆེན་ངག་དབང་བློ་གྲོས་ཀྱི་ཞལ་མཇལ། ཐུགས་བརྩེ་བ་ཆེན་
པོས་རྗེས་སུ་བཟུང༌། དེ་ནས་མཁན་ཆེན་ངག་བློ་རིན་པོ་ཆེ་ས་སྐྱ་སྒྲོལ་མ་ཕོ་
བྲང་གིས་གདན་དྲངས། ལོ་ཤས་རིང་འཚོ་བ་ཆ་རྐྱེན་ཧ་ཅང་ཞན་པའི་ངང་
དགོན་པའི་ཆོས་སྤྱོད་སོགས་སྦྱངས། དགུང་ལོ་བཅུ་གསུམ་ལ་དབུས་གཙང་
དུ་ གནས་ བསྐོར་ དུ་ ཕེབས། དགུང་ལོ་ བཅོ་ ལྔ་ ལ་ མཚན་ ཉིད་ དུ་ཞུགས།
མཁན་ཆེན་ངག་བློ་རིན་པོ་ཆེ་དེ་ཉིད་སླར་ཡང་བཤད་གྲྭའི་མཁན་པོ་མཛད་དེ་
མཚན་ཉིད་བཤད་གྲྭའི་རྒྱུགས་སྤྲོད་ཁས་ལེན་བཅུ་གསུམ་གྱི་གྲས་སུ་དམིགས་
འཛུགས་ཀྱིས་བཅུག་གནང་མཛད། འཇམ་དབྱངས་རིགས་སྣ་ཚོགས་དང་།
དབྱངས་ཅན་དཀར་དམར། ས་འཇམ་སྦགས་སྒྲུབ་སོགས་ཀྱི་རྗེས་གནང་དང་
སྒྲུབ་ཐབས་གནང་། ས་སྐྱའི་རྟེན་སྒམ་ནས་བྱུང་བའི་ས་སྐྱ་པཎྜི་ཏའི་ཞལ་ཆབ་
རིལ་བུ་དང་། འཕྲོག་བྱེད་དགའ་བོའི་དབུ་སྐྲ། ངོར་དམ་པ་རིན་པོ་དང་
མཁན་ཆེན་རང་ཉིད་ཀྱིས་བསྒྲུབས་པའི་འཇམ་དབྱངས་རིལ་བུ་དང་དབྱངས་
ཅན་རིལ་བུ། ཤེས་རབ་འཕེལ་བའི་ཟ་ཡིག དེ་དག་གཏོང་ཚུལ་དམིགས་
རིམ་མན་ངག་དང་བཅས་པ་གནང་བ་སོགས་ཤེས་རབ་བསྐྱེད་པའི་ཐབས་ཚུལ་
མཛད་པས་རྗེས་སུ་རིག་པ་གོང་འཕེལ་གྱུར་ཏེ་ཉིན་རེ་ལ་ལྡེབ་གྲངས་ཉེར་ལྔ་
ཙམ་བློ་འཛིན་ཐུབ་པ་བྱུང་། གཞུང་ཆེན་གང་དང་གང་ཁྲིད་ཀྱང་ཕྱག་དཔེ་
མཁན་ཆེན་རང་ནས་གནང་སྦྱིན་མཛད། ལོ་བརྒྱད་ཀྱི་རིང་དཀའ་སྤྱད་་་་་
འབད་བརྩོན་གྱིས་སྤྱོད་འཇུག་ནས་བཟུང་སྟེ་གཞུང་ཆེན་བཅུ་གསུམ་ཆ་ལག་
དང་བཅས་པའི་རྩ་བ་བཅོ་བརྒྱད་བློ་རྒྱུགས་དང་། འགྲེལ་བཤད་ཚང་མ་བླ་མ་
དབུ་ཆོས་དགེ་འདུན་ཚོགས་མང་གི་དབུས་སུ་བཤད་རྒྱུགས་སྤྲད། དགུང་ལོ་
ཉེར་གསུམ་ལོར་དགེ་བཤེས་ལྷ་རམས་པའི་གཏོང་སྒོ་དགོན་པའི་སྤྱི་ས་ནས་་
བཏང༌། ཚོགས་ལངས་རྩོད་རྒྱུགས་ཐེངས་བརྒྱད་དང་ལྷ་རམས་དམ་བཅའ་
526



ཉི་ མ་ བཞི་ལ་བཞག་ནས། མཚན་ ཉིད་ འཛིན་གྲྭ་འོག་མ་ བསྡུས་གྲྭ་དང་།
འཛིན་གྲྭ་བར་མ་གྲུབ་མཐའ་དང་ས་ལམ། འཛིན་གྲྭ་གོང་མ་གཞུང་བཀའ་
པོད་དྲུག་མཐའ་དཔྱོད་འཆད་རྩོམ་བྱེད་པའི་དགེ་བཤེས་བཞི་བཅུ་སྐོར་གྱིས་
བགྲོ་གླེང་བྱས་པས་ལུང་རིགས་བཟང་བའི་སྙན་གྲགས་ཀྱིས་ཁྱབ། བཤད་
གྲྭར་བཞུགས་སྐབས་དང་དགེ་བཤེས་ཐོན་ནས་ཀྱང་ལོ་གྲངས་དུ་མར་གཞུང་
བཤད་སྐྱོར་དཔོན་གནང་། དེ་དག་གི་བར་གསེང་དུ་རིག་གནས་སྣ་ཚོགས་
སྦྱངས། མདོར་ན་ཇི་སྐད་དུ། བསྟན་འཛིན་ཐམས་ཅད་ཕ་བཞིན་་
བཀུར། ། གྲུབ་མཐའ་ཀུན་ལ་མ་ལྟར་མཛའ། ། ཞེས་པ་ལྟར་སྔ་ཕྱིར་
བཀའ་དྲིན་གསུམ་ལྡན་གྱི་རྩ་བའི་བླ་མ་ལྔ་དང་ཆོས་འབྲེལ་ཐོབ་པའི་བླ་མ་སུམ་
ཅུ་ཙམ་གྱི་ཞབས་ལ་གཏུགས་ནས་གྲུབ་མཐའ་རིས་སུ་མ་ཆད་པ་ལ་ཐོས་བསམ་
ཕྱོགས་མེད་གནང་བས་ཀ་ཙན་དབྱངས་གསུམ་སོགས་སྒྲ་དང་། དཀར་ནག་
དབྱངས་འཆར་སོགས་རྩིས་རིག རྒྱུད་བཞི་ཆ་ལག་དང་བཅས་པའི་གསོ་བ་
རིག་པ་སོགས་ཐུན་མོང་གི་རིག་གནས་དང་། སྡེ་སྣོད་གསུམ་གྱི་བཀའ་དང་
བསྟན་བཅོས། གསང་སྔགས་གསར་རྙིང་གི་སྨིན་གྲོལ་རྒྱབ་རྟེན་དང་བཅས་
པའི་ཆོས་ཀྱི་བང་མཛོད་ཆེན་པོར་གྱུར། །
1959ལོར་བོད་དུ་དུས་ཟིང་བྱུང་སྐབས་ནག་ཆུ་དཔལ་མགོན་རྫོང་དུ་
ཕེབས་དགོས་བྱུང་ཞིང༌། “ རིག་གསར་”ནང་ལྟར་འཐབ་རྩོད་རྡུང་བརྡེག་
དང༌། ཕྱུགས་རྫི་དང་། ས་ལས་རྡོ་ལས་སོགས་ངལ་རྩོལ་དཀའ་སྤྱད་ལོ་མང་
གནང་དགོས་བྱུང་མཐར། 1978ལོར་དཔལ་མགོན་རྫོང་སྨན་ཁང་དུ་སྨན་པ་
གནང༌། 1979ལོར་ནག་ཆུ་ས་ཁུལ་དུ་རྫོང་ཁག་དགུ་ཡི་ནང་ནས་བོད་ལུགས་
སྨན་པ་རྣམས་བསྡུས་ཏེ་བོད་སྨན་དཀའ་གནད་ཆེ་བའི་ཡིག་ཚད་རྒྱུགས་ལེན་
བྱས་པར་ཐམས་ཅད་ཀྱི་ཨང་དང་པོ་ཐོབ། ལོ་དྲུག་གི་རིང་དཔལ་མགོན་རྫོང་
གི་སྨན་པ་གནང་རིང་ཉམ་ཐག་ནད་པ་མང་པོ་ལ་ཚེ་སྲོག་གཉིས་པ་གནང་།
གོང་རིམ་ནས་ཀྱང་དཔེ་བཟང་དུ་བདམས་ཏེ་གཟེངས་བསྟོད་ཐེངས་ཁ་ཤས་
527



གནང་། དེ་ནས་1983ལོར་སྨན་རྩིས་ཡོན་ཀྲང་བྱམས་པ་ཕྲིན་ལས་མཆོག་
གིས་བོད་ལྗོངས་ལྷ་ས་སྨན་རྩིས་ཁང་དུ་གདན་དྲངས། སྨན་རྩིས་ཟུང་འབྲེལ་
གྱི་ཕྱག་ལས་གནང༌། གནམ་རིག་སྐར་རྩིས་ཞིབ་འཇུག་སོའོ་ཡི་ཞིབ་འཇུག་པ་
ཆེན་པོ་དང་། ལྗོངས་རིམ་པའི་མཁས་དབང་། བོད་ལྗོངས་གནམ་རིག་
སྐར་རྩིས་རིག་གཞུང་སློབ་ཚོགས་ཀྱི་ཚོགས་གཙོ་སྐུ་གཞོན་བཅས་ཀྱི་མཚན་་་་
གནས་གནང་ངོ༌། །
དམ་པ་འདི་ཉིད་དགོན་གནས་སུ་བཞུགས་རིང་གཙོ་བོ་མདོ་སྔགས་་་་
གཉིས་ལ་གཙིགས་སུ་མཛད་ནས་ཐོས་བསམ་རྒྱ་ཆེར་མཛད་པ་གོང་གསལ་ལྟར་
ལགས་མོད། ཐུན་མོང་རིག་གནས་གཞན་ཀུན་ལའང་ཐོས་བསམ་ཕྱོགས་མེད་
གནང་ཡོད། ཁྱད་པར་དུ་སྨན་རྩིས་གཉིས་ལ་གསན་སྦྱངས་མཛད་ཚུལ་ཅུང་
ཟད་སྤྲོ་ན། དམ་པ་གང་ཉིད་དགུང་ལོ་བཅོ་ལྔ་ལ་ཕེབས་པའི་ཚེ་གཟིམ་འོད་
རྡོ་རྗེ་འཆང་ཀུན་དགའ་བསྟན་འཛིན་མཆོག་གི་སྤྱན་སྔར་སངས་རྒྱས་སྨན་གྱི་བླ་
མའི་རྗེས་གནང་དང་། མཁན་ཆེན་ངག་བློ་རིན་པོ་ཆེའི་སྐུ་མདུན་ནས་གཡུ་
ཐོག་སྙིང་ཐིག་གི་དབང་ཞུས་པ་ནས་བརྩམས་ཏེ་གསོ་བ་རིག་པའི་གནས་ལ་སློབ་
པའི་འགོ་ཚུགས། དུས་དེ་ནས་བརྩམས་ཏེ་མཁན་ཆེན་ངག་བློ་རིན་པོ་ཆེའི་སྐུ་
མདུན་ནས་གཡུ་ཐོག་སྙིང་ཐིག་གི་དབང་བསྐུར་དང་། བླ་སྒྲུབ་སྡུག་བསྔལ་
མུན་སེལ་གྱི་ཁྲིད་ཆ་ཚང་། བེ་བུམ་གྱི་ལུང་། ཞང་བློན་དམ་ཅན་སྡེ་དགུའི་
བཀའ་གཏད་དང་བཅས་པའི་གཡུ་ཐོག་སྙིང་ཐིག་ཆོས་སྐོར་ཆ་ཚང་སྔ་ཕྱི་ལན་
གཉིས་སུ་ལེགས་པར་མནོས་པ་དང་། གསོ་རིག་རྒྱུད་བཞིའི་དབང་ལུང་དང་།
འཇུ་མི་ཕམ་རྣམ་རྒྱལ་རྒྱ་མཚོས་མཛད་པའི་གཅེས་བསྡུས་ཕན་བདེའི་བང་་་་
མཛོད། སྨན་གྱི་ཕྲེང་བ་བརྒྱ་རྩ་བརྒྱད་པ། ལུས་ལ་ཉེར་མཁོ་སྐབས་བརྒྱད་
པ། རྟེན་འབྲེལ་མཁྱུད་དཔྱད་། ནད་སྣ་ཚོགས་ཞི་བའི་སྔགས་བདུད་རྩིའི་
ཆར་པ། རང་བསྲུང་རྫས་རྒོད་སྦྱོར་བ་སོགས་མི་ཕམ་གྱི་སྨན་སྐོར་སྣ་ཚོགས་
གསན། གསོ་རིག་རྒྱུད་བཞི་ལས་རྩ་རྒྱུད་གཙོ་བོར་གྱུར་པའི་རྒྱུད་ཆུང་གསུམ་
528



དང་། མན་ངག་རྒྱུད་ལས་ཉེས་གསུམ་དང་། ཁོང་ནད། ཚ་གྲང་གལ་
མདོ། ཚ་བ་སྡེ་དྲུག དོན་ལྔའི་ལེའུ་རྣམས་བློར་འཛིན་མཛད། དེ་རྣམས་
ཀྱི་ཟབ་ཁྲིད་ཞུ་བ་དང་ཆབས་ཅིག་རང་སྦྱོང་ཐོག་ནས་འགྲེལ་བྱེད་ཁག་མང་པོ་
དཔྱད་བསྡུར་མཛད་པ་གཙོ་བོ་རྗེ་བཙུན་གྲགས་པ་རྒྱ་མཚན་གྱི་གསོ་དཔྱད་རྒྱལ་
པོའི་དཀོར་མཛོད་དང༌། བྲང་ཏི་པཎ་ཆེན་གྱི་པོད་དམར། གོང་སྨན་་་་
དཀོན་མཆོག་ལྷུན་གྲུབ་དང་དཀོན་མཆོག་འཕན་དར་གྱི་གསུང་སྐོར་སྣ་ཚོགས།
ཕྱག་མེད་རིན་ཆེན་རྒྱལ་མཚན་གྱི་གསུང་། ཕྱག་རྡོར་མགོན་པོའི་གཅེས་་་་
བཏུས། ཀོང་སྤྲུལ་ཡོན་ཏན་རྒྱ་མཚོའི་ཡང་ཏིག་སོགས་བོད་ལ་སྔ་ཕྱིར་བྱོན་
པའི་སྨན་པ་མཁས་ཅན་རྣམས་ཀྱི་གསུང་རྩོམ་ཕྱག་ཏུ་འབྱོར་རོ་ཅོག་ལ་གཟིགས་
ཞིབ་མཛད་དེ་དོན་གྱི་གོ་བ་ལེགས་བར་བཙལ། ནཱ་ལེནྡྲའི་སྨན་པ་མཁས་ཅན་
མཁན་ཟུར་རིན་ཆེན་ཆོས་རྒྱལ་སོགས་སྨན་པ་མང་པོ་ལ་དཀའ་གནད་འདྲི་་
གཏུགས་ཀྱིས་ཚིག་དོན་གཉིས་ཀྱི་ཆ་ལ་བརྡར་ཤ་བཅད། །
གཟིམ་འོག་རྡོ་རྗེ་འཆང་གི་མདུན་ནས་དམ་པའི་སྔགས་བཅོས་སྐོར་དང་།
བདུད་རྩི་རིལ་བུ་སྒྲུབ་ཐབས་སོགས་ནད་བཅོས་པ་ལ་ཕན་པའི་མན་ངག་མང་པོ་
དང༌། མཁན་ཆེན་ངག་བློ་རིན་པོ་ཆེའི་མདུན་ནས་འབྱུང་བ་ལུས་འཁྲུགས་
བཅོས། རྩ་རླུང་འཕྲུལ་འཁོར། སྔགས་ཀྱི་སྒོ་ནས་ནད་བཅོས་ཐབས་དང༌།
ཏིང་ངེ་འཛིན་གྱི་དམིགས་པའི་སྒོ་ནས་ནད་བཅོས་ ཐབས། བཅུད་ལེན་་་་་
སྟོབས་བསྐྱེད་ཀྱི་སྒོ་ནས་ལུས་གསོ་ཐབས་སོགས་ཀྱི་གདམས་པ་ཟབ་རྒྱས་ཞུས།
མཁན་པོ་ཆོས་རྒྱལ་གྱི་མདུན་ནས་སྨན་དང་ལག་བཅོས་ཀྱི་མཐོང་རྒྱུད། བྱང་
ཁོག་ཡུལ་ཐིག་སོགས་མཁན་ཆེན་རང་ཉིད་ཀྱིས་ཕྱག་བྲིས་མཛད་པའི་དཔེ་རིས་
སྣ་ཚོགས་སྦྱར་བ་ངོ་སྤྲོད་གནང་ནས་སློབ་ཁྲིད་ཞུས་པ་སོགས་ལ་བརྟེན་ནས་
མདོར་ན་ལུས་རྩ་སྦྱོང་འཕྲུལ་འཁོར་གྱི་སྒོ་ནས་ནད་བཅོས་པ་དང་། ངག་རླུང་
སྔགས་བཟླས་བརྗོད་ཀྱི་སྒོ་ནས་ནད་བཅོས་པ། ཡིད་དམིགས་པ་ཏིང་ངེ་་་
འཛིན་གྱི་སྒོ་ནས་ནད་བཅོས་པ། ནུས་ལྡན་རྗེས་ཀྱི་སྦྱོར་བ་ལ་བརྟེན་ནས་ནད་
529



བཅོས་པ། རྟེན་འབྲེལ་གཏོ་ཐབས་ལ་བརྟེན་ནས་ནད་བཅོས་པ་སོགས་ཀྱི་
མན་ངག་ཟབ་རྒྱས་མང་དུ་ཐོབ་པས་མཁས་པའི་གོ་འཕང་མཐོན་པོར་གཤེགས་
སོ། །
དགུང་ལོ་ཉེར་བདུན་ལ་ཕེབས་པ་དང་དུས་ཟིང་གིས་བྱང་འབྲོག་ཁུལ་དུ་
ཕེབས་དགོས་བྱུང་ཞིང་དེ་ནས་བཟུང་སྟེ་འགྲོ་བ་ནད་པ་མང་པོའི་དོན་བྱེད་པའི་
འགོ་ཚུགས། འབྲོག་ཁུལ་དུ་སྨན་བཅོས་ཀྱི་ཆ་རྐྱེན་ཧ་ཅང་ཞན་པའི་སྟབས་
ཀྱིས་དམ་པ་ཉིད་ཀྱིས་ཀྲུང་དབྱི་དང་ཕྱི་ལུགས་ཀྱི་སྨན་བཅོས་བྱེད་སྟངས་ལའང་
གསན་སྦྱངས་མི་དམན་པ་མཛད་དེ་ཀྲུང་དབྱི་ལ་མཚོན་ན་གསང་མིག་བརྒྱ་ལ་ཉེ་
བ་སོ་སོའི་གནས་དང་ཕན་ནུས་སོགས་ཚིག་བཅད་དུ་བཟོས་ནས་བློ་ངེས་ཡོད་པ་
བྱས་རྗེས་གསེར་ཁབ་རྒྱག་པ་སོགས་ལ་བརྟེན་ནས་ནད་པ་མང་པོའི་དོན་བྱས་
ཤིང་ཕན་ནུས་ཆེན་པོ་ཐོན། སྨན་ཁང་གི་ལས་རོགས་གཞན་རྣམས་དང་གྲོས་
བསྡུར་གྱིས་སྨན་གསར་པའི་རིགས་སུམ་ཅུ་སོ་གྲངས་གསར་བཟོ་མཛད་པས་
རྒྱུན་མཐོང་གི་ནད་སྣ་ཚོགས་ལ་ཕན་ཐོགས་ཆེན་པོ་བྱུང་བར་བརྟེན་སྨན་ཁང་
དང་མང་ཚོགས་ཀྱི་གདེང་འཇོག་ཆེན་པོ་ཐོབ། ནད་པ་མཐོ་དམན་བར་་་་
གསུམ་ཚང་མ་ལ་བྱམས་དང་སྙིང་རྗེའི་སྒོ་ནས་ བརྟག་བཅོས་འདྲ་མཚུངས་་་
མཛད། ནད་པ་རྒྱ་རིགས་མང་པོ་ལའང་རྒྱ་བོད་དབྱེ་བ་མེད་པའི་སྒོ་ནས་སྨན་
བཅོས་བྱེད་སྐབས་སྐད་ཀྱི་བརྡ་མི་འཕྲོད་ཀྱང་རྒྱབ་ཀྱི་ཚིགས་པ་སོགས་ལ་ན་ཟུག་
ཡོད་མེད་དང་ལྟ་རེག་གཉིས་ལ་ཞིབ་ཚགས་ནན་ཏན་དུ་བྱས་ཏེ་ནད་བརྟག་ཅིང་
བཅོས་པས་ཕན་ནུས་ཀྱང་ཆེན་པོ་བྱུང་བར་བརྟེན་རྒྱ་བོད་ནད་པ་ཚང་མས་
བསྔགས་བརྗོད་ཀྱི་མེ་ཏོག་འཐོར་ཞིང་མི་རིགས་མཐུན་སྒྲིལ་གྱི་དཔེ་བཟང་་་་
དུའང་འདེམས་ཏེ་གཟེངས་བསྟོད་མཛད། དུས་ཕྱིས་ལས་དང་སྨོན་ལམ་་་
བཟང་པོའི་མཐུ་ལས་ལྷ་ལྡན་སྨན་རྩིས་ཁང་དུ་ཕྱག་ལས་བགྱིས་དང་བགྱི་མུས་
རིང་ཡང་ཕྱོགས་དང་ཕྱོགས་མཚམས་ཀུན་ནས་འོང་པའི་ནད་པ་ཉམས་ཐག་
མང་པོའི་དོན་མཛད་དང་མཛད་མུས་ཡིན་ལ། 1995ལོར་སུ་ སི་ལན་དུ་་་
530



ཕེབས་སྐབས་བུད་མེད་ཀྱི་ཚབས་ནད་སྲིད་ཚབས་ན་བའི་ནད་པ་ཉི་མ་རེ་བཞིན་
ལུས་ཀྱི་བུ་ག་སོ་སོ་ནས་འབུ་བཅོ་ལྔ་ཙམ་འབྱུང་གི་ཡོད་པ། རྒྱལ་ཁབ་མང་
པོར་སྨན་བཅོས་བྱས་པས་མ་ཕན་པ་གཞི་ཤིན་ཏུ་ལྕི་བ་ཞིག་སྨན་བཅོས་ཀྱིས་
སངས་དྲག་བྱུང་བ་སོགས་དཔེར་བརྗོད་ཤིན་ཏུ་མང་པོ་ཡོད་པས་མཚོན་འགྲོ་བ་
ནད་པ་རྣམས་ཀྱི་ངལ་གསོ་མཆོག་ཏུ་གྱུར་པ་ཡིན་ནོ། ། །
དཀར་ནག་རྩིས་རིག་སྐོར་ལ་ཐོས་བསམ་མཛད་པའི་ཚུལ་ནི། དམ་པ་
གང་ཉིད་དགུང་ལོ་ཉེར་བདུན་ལ་ཕེབས་པ་བབས་སྨེ་བདུན་དམར་ལ་འཁེལ་
བའི་ཚེ་ནཱ་ལེནྡྲའི་གཟིམ་འོག་ཞབས་དྲུང་རྩེ་གདོང་སྤྲུལ་སྐུ་ངག་དབང་སྙན་་
གྲགས་འོད་ཟེར་གྱི་སྐུ་མདུན་དུ་ཐོག་མར་ནག་རྩིས་སྔོན་འགྲོ་མཁྱེན་པའི་གཏིང་
མཐའ་མའི་སྟེང་ནས་ནག་རྩིས་སློབ་འགོ་ཚུགས། རྩེ་གདོང་རིན་པོ་ཆེའི་་་
ཡོངས་འཛིན་ནཱ་ལེནྡྲའི་རྩིས་པ་སྙན་གྲགས་བཀྲ་ཤིས་ཀྱིས་མཛད་པའི་དཀར་
ནག་རྩིས་ཀྱི་སྙིང་པོ་ཞེས་པའི་རྩིས་གཞུང་གི་ཐོག་ནས་ཀྱང་བཀའ་ཁྲིད་མཛད་པ་
དང་དཔེར་བརྗོད་མང་དུ་མཛད། ཁམས་ཀྱི་མཁས་པ་བློ་བཟང་དར་རྒྱས་ཀྱི་
མདུན་ ནས་ མཚུར་ ལུགས་ ནག་ རྩིས་ ཉེར་ མཁོ་ བུམ་ བཟང༌ ཆ་ ཚང་ དང་།
སྔགས་འཆང་དགྲ་ལྷ་རྣམ་རྒྱལ་གྱི་མདུན་ནས་འབྱུང་རྩིས་ཟླ་བའི་འོད་ཟེར་དགེ་
འཕེལ་སྤྲུལ་སྐུའི་ཁྲིད་རྒྱུད་ཆ་ཚང་ཞུས། སྐར་རྩིས་ཀྱི་སྐོར་ལ་ནང་ཆེན་རྣམ་
རྒྱལ་བཟང་པོའི་སློབ་མ་འཇམ་དབྱངས་ལུང་རྟོགས་དཔལ་བཟང་ངམ་ཡོངས་
འཛིན་པ་འཆི་མེད་ཅེས་གྲགས་པའི་མཁས་པའི་མདུན་ནས་ཐུན་མོང་གི་རིག་
གནས་ཆ་ཚང་དང་ནང་སྒོས་དགེ་རྩེ་སྐར་མཛོད་ཀྱི་སྟེང་ནས་ལྔ་བསྡུས་དང་།
སྒྲ་གཅན་རྩ་གདོང་མཇུག་གསུམ། གཟའ་ལྔ། གླང་རྩིས་དང་བཅས་པ།
གཞན་ཡང་སྡེ་གཞུང་ཆོས་འཕེལ་གྱིས་མཛད་པའི་རྩིས་གཞུང་ཁྱད་ཆོས་བདུན་
ལྡན་གྱི་ལྔ་བསྡུས་དང་གཟའ་ལྔ་གཙོ་བོར་གྱུར་པའི་སྐར་རྩིས་དང་དབྱངས་་
འཆར་གྱི་འཁོར་ལོ་འགའ་ཤས་བཅས་ལེགས་པར་ཞུས་ཤིང་ལི་ཐོ་ཆ་ཚང་གཅིག་
རྩོམ་སྒྲིག་བྱས་ནས་རྩིས་རྒྱུགས་ཕུལ། ལྷག་པར་དུ་བླ་མ་ངག་བློ་རིན་པོ་ཆེ་
531



གཟིམ་འོག་བསྟན་འཛིན་ཕྲིན་ལས(སྔར་མེད་ཀྱི་རེའུ་མིག་གསར་པ་རིན་པའི་
འཕྲུལ་ལས་སྤེལ་བ་མང་། རྩིས་ལ་ཤིན་ཏུ་མཁས་པར་གྲགས། )ཀྱིས་མཛད་
པའི་ནཱ་ལེནྡྲའི་རྩིས་གཞུང་ཟླ་བའི་མྱུ་གུའི་རྩིས་འགོ་ལྕགས་སྟག་ལོ་ལ་སྤོས་པ་ཟླ་
བ་བདུད་རྩིའི་ཐིག་ཕྲེང་ཞེས་པའི་ཁྲིད་ལུང་ཆ་ཚང་ལེགས་པར་མནོས་པ་དང་།
ཁྱད་པར་དབྱངས་འཆར་གྱི་འཁོར་ལོ་ལྡེབ་མ་བདུན་ཅུ་ཙམ་ཡོད་པ་རས་གཞིའི་
སྟེང་བྲིས་པའི་བྲིས་རྙིང་ཆ་ཚང་གི་འཁོར་ལོ་རེ་བཞིན་མཛུབ་ཁྲིད་ངོ་སྤྲོད་དང་།
ས་སྐྱའི་གདུང་སྲས་རིན་པོ་ཆེ་སྐུ་འཁྲུངས་པའི་སྟབས་ཚེ་རབས་ལས་རྩིས་རྒྱས་པ་
སྒོ་ཤོག་གསུམ་ཙམ་བསྐྱོན་པའི་ཟིན་བྲིས་གནང་བ་མ་ཟད་དོན་གནད་རགས་
བསྡུས་མང་པོ་སྤྱི་དོན་གྱི་ཚུལ་དུ་ངོ་སྤྲོད་གནང་། དུས་ཕྱིས་བླ་བྲང་བཀྲ་ཤིས་
འཁྱིལ་གྱི་རྩིས་རམས་པ་ཤེས་རབ་ཆོས་འཕེལ་གྱི་མདུན་ནས་ཉིད་ཀྱིས་བརྩམས་
པའི་རྒྱ་རྩིས་འཇམ་དཔལ་དགྱེས་པའི་མཆོག་སྤྲིན་ཆ་ཚང་ཞུས་པ་བཅས་ཀྱིས་
དཀར་ནག་དབྱངས་གསུམ་རྒྱ་རྩིས་དང་བཅས་པའི་རྩིས་རིག་གི་བང་མཛོད་དུ་
གྱུར་བ་ཡིན་ནོ། །
532



ཡེ་ཤེས་རྒྱལ་མཚན།
མཁས་དབང་ཡེ་ཤེས་རྒྱལ་མཚན་
མཆོག་ནི་གཞིས་རྩེ་ས་ཁུལ་ལྷ་རྩེ་རྫོང་་་
ཁོངས་སྒེ་ཁུ་ གྲོང་གི་རྗིན་ གསར་ ཅེས་་་་
པའི་ཁྱིམ་བརྒྱུད་ཀྱི་ཡབ་བཀྲ་ཤིས་ཕུན་
ཚོགས་དང༌། ཡུམ་བསོད་ནམས་སྒྲོལ་
མ་ཞུ་བ་གཉིས་ཀྱི་རིག་སྨྱུག་ཏུ་བོད་རབ་
བྱུང་བཅུ་པའི་ས་འབྲུག་(སྤྱི་ལོ་1928）
ལོར་སྐུ་འཁྲུངས། ། །
ཡབ་བཀྲ་ཤིས་ཕུན་ཚོགས་ཞུ་བ་་
དེ་ཉིད་ནི་དམངས་ཁྲོད་ཀྱི་བོད་ལུགས་
སྨན་པ་ཞིག་ཡིན་ལ། ཤིང་བཟོའི་ལག་
རྩལ་ལ་བྱང་ཆུབ་པ་དང་། བོད་ཡིག་གི་ཆུ་ཚད་ཀྱང་གང་འཚམས་ཡོད་པའི་
ཉེར་ལེན་ལས་ཁོང་དགུང་ལོ་ལྔ་ཙམ་ལ་སོན་སྐབས་ཡབ་ཀྱི་དྲུང་ནས་ཡི་གེ་འབྲི་
ཀློག་སྦྱངས་པའི་དབུ་ཚུགས། ཁོང་ནི་བྱིས་པ་རང་ག་བ་ཞིག་དང་མི་འདྲ་བར་
ཤེས་རབ་བཀྲ་ལ། དད་བརྩོན་ཆེ་བ་བཅས་ཞིག་ཡིན་པས་བསླབ་སྦྱང་གང་
ཡང་ཚེགས་མེད་མཁྱེན་ཐུབ་མཁན་ཞིག་ཡོད་སྟབས་ཡབ་ཀྱི་བརྩེ་བ་ཆེན་པོ་
གནང༌ སྟེ་ ཁོང་ གང་ དུ་ ཕེབས་ ཀྱང་་མཉམ་ དུ་ འཁྲིད་རྐྱང་ གནང་ གི་ ཡོད་ལ།
ཡབ་ཡུམ་གཉིས་ཀས་ཁོང་འབྱུང་འགྱུར་ཤེས་ལྡན་ཞིག་ ཏུ་འཚར་ལོངས་ཡོང་
533



ན
རྒྱུར་ཐུགས་རེ་ཆེན་པོ་གནང་གི་ཡོད། འོན་ཀྱང་རིང་པོ་མ་ཐོགས་པར་ཡབ་
ཆེན་མཆོག་ལ་གློ་བུར་སྙུང་གཞི་ཞིག་ཕོག་ནས་སྟབས་མི་ལེགས་པར་སྐུ་ཚེ་མ་
ཟིན་སྟབས་ཁོང་ལ་མུ་མཐུད་སློབ་སྦྱོང་གནང་རྒྱུའི་སྐལ་བ་མ་བྱུང་ཁར། ཁྱིམ་
ཚང་འཚོ་གནས་ཀྱི་དགོས་མཁོ་བཞིན་སྐུ་ན་ཕྲ་བའི་ཡེ་ཤེས་རྒྱལ་མཚན་མཆོག་
ཀྱང་རི་ལ་ར་ལུག་འཚོ་བར་ཕེབས་རྒྱུ་དང༌། སྟོན་དཔྱིད་ས་ཞིང་འདེབས་
བསྡུའི་ལས་བྲེལ་ཆེ་སྐབས་ཞིང་ནང་དུ་མཁོས་བབ་ངལ་རྩོལ་ནང་མ་ཞུགས་་
ཐབས་མེད་བྱུང་ཡོད་རུང༌། ཤེས་བྱ་སློབ་དགོས་པའི་ཕུགས་བསམ་གྱི་རྩ་བ་དེ་
དུས་སྔ་ས་ཞིག་ནས་བརྟན་པོར་ཚུགས་ཟིན་སྟབས་དཀའ་ཚེགས་ཆེ་བའི་འཁོར་
ཡུག་གང་འདྲ་ཞིག་གིས་ཀྱང་དེར་མྱུ་གུ་འབུས་རྒྱུར་གཡོ་འགུལ་མ་ཐུབ་པས་ཁོང་
གིས་སྔར་བསླབས་ཟིན་པའི་ཡི་གེ་རྣམས་ཞ་ཞོར་བསྐྱར་སྦྱོང་གནང་རྒྱུ་སྟེ་ལྷོད་
གཡེང་གཏན་ནས་གནང་མྱོང་མེད། །
དགུང་ ལོ་ བཅོ་ ལྔར་ སོན་ སྐབས་ ལྷ་ རྩེ་ དགོན་ དུ་ ཆོས་ ཞུགས་ མཛད།
དགེ་བཤེས་ལྷ་རམས་པ་བློ་བཟང་དོན་གྲུབ་མཆོག་གི་ཞབས་ལ་གཏུགས་ནས་
ཆོས་སྤྱོད་རབ་གསལ་དང་དེ་ནས་གཞུང་ཆེན་པོད་ལྔ་ལ་སོགས་དགོན་སྤྱིའི་་
འདོན་ཆ་ཁག་ལ་སློབ་སྦྱོང་བློ་འཛིན་བྱ་རྒྱུ་གཙོ་བོར་བཟུང་ཐོག བརྡ་དག་
སྙན་གསུམ་སོགས་རྨང་གཞིའི་རིག་གནས་ཁག་ལའང་སྦྱངས་བརྩོན་ཤུགས་ཆེན་
གནང་བས་གྲུབ་འབྲས་ཀྱང་མངོན་གསལ་དོད་པ་ཐོན་སྟབས་དགོན་པའི་དབུ་
འཛིན་ནས་དམིགས་བསལ་འཕར་རྒྱུགས་སྤྲོད་ཐུབ་ན་ཡག་པོ་ཡོད་ལུགས་སྐུལ་
ལྕག་གནང་བར་སྤྱོད་འཇུག་ཆེན་མོ་དང་རྗེ་ཙོང་ཁ་པ་ཆེན་པོས་མཛད་པའི་དྲང་
ངེས་ལེགས་བཤད་སྙིང་པོ། སྟོན་པ་ཤཱཀྱ་ཐུབ་པའི་བཀའ་ཆོས་འདུལ་བའི་རྩ་
བ་སོགས་དགོན་པར་ལོ་ལྔ་བཞུགས་རིང་བློ་འཛིན་རྒྱུགས་སྤྲོད་གནང་ཡོད། ། །
སྤྱི་ལོ་1948ལོར་དགོན་པ་ནས་གྲྭ་བཙུན་ཡེ་ཤེས་རྒྱ་མཚན་མཆོག་་་་་་
འདེམས་ཐོན་གྱི་ལྷ་ས་སྨན་རྩིས་ཁང་དུ་སློབ་སྦྱོང་བྱེད་པར་གཏོང་གནང་མཛད།
ཁོང་ལྷ་ལྡན་དུ་བོད་ཀྱི་སྨན་རྩིས་རིག་པའི་ལྟེ་གནས་ཡིན་པའི་སྒོ་མོ་ཆེན་པོ་
534



འདིའི་ནང་ཞུགས་ཐུབ་པ་ནི་མཛེས་པའི་དཔལ་དུ་འགྱུར་ཞིང་། དུས་དེ་ནས་
བཟུང་སྨན་རྩིས་མཁས་དབང་མཁྱེན་རབ་ནོར་བུ་མཆོག་གི་གཙོ་མཛད་སློབ་
གྲྭའི་མཁས་དབང་དགེ་རྒན་རྣམ་པའི་གསོ་སྐྱོང་འོག་གསོ་རིག་རྒྱུད་བཞི་གཙོ་བོ་
བྱས་པའི་ གསོ་རིག་གཞུང་ལུགས་ཁག་དང༌། ལྔ་བསྡུས། གཟའ་ལྔ་་་་་
སོགས་སྐར་རྩིས་རིག་པ་བཅས་ལ་བརྩོན་པ་ཆེན་པོ་གནང་ནས་བོད་རབ་བྱུང་
བཅུ་དྲུག་པའི་ལྕགས་ཡོས(སྤྱི་ལོ་1952)ལོར་སྦྱངས་འབྲས་ཁག་རྒྱུགས་འབུལ་
མཐར་ཕྱིན་པ་བྱུང་སྟེ་ཕུལ་བྱུང་གི་གྲུབ་འབྲས་ཐོག་ནས་སྨན་རྩིས་སློབ་གྲྭ་ཐོན་
པའི་ལག་འཁྱེར་ཐོབ། །
སྤྱི་ལོ་1956ལོར་སློབ་སྲོལ་སྤྱི་ལྟར་ན་སྨན་རྩིས་སློབ་སྦྱོང་མཐར་ཕྱིན་ནས་
ལག་ལེན་ཐད་རང་རྐྱ་འཕེར་ངེས་བྱུང་འཚམས་དེ་སྔ་ས་གནས་གང་ནས་ཡོང་བ་
དེར་ཕྱིར་ལོག་གི་ཁུལ་དེའི་སྨན་པ་བྱ་དགོས་ཀྱི་ཡོད་རུང༌། ཁོང་ནི་སློབ་ལ་
བརྩོན་ཞིང་བློ་རྩ་བརྟན་པ་དང་། ལས་དོན་གང་ལའང་གཟབ་ནན་ཆེ་བ།
ཐུགས་གཤིས་དྲང་པ་བཅས་ཀྱི་དགེ་མཚན་ཆེ་ཁར་སློབ་གྲྭའི་སྦྱང་འབྲས་ཀྱང་
ཕུལ་བྱུང་གྲས་ཡིན་སྟབས་སྨན་ཁང་དབུ་འཛིན་མཁས་དབང་མཁྱེན་རབ་ནོར་
བུའི་ཐུགས་ལ་བབ་པོ་བྱུང་གནང་བས་འདི་ག་སློབ་གྲྭར་ཉར་གནང་བ་དང་རྒན་
བདག་གི་ལས་འགན་ཡང་སྩལ། ཁོང་གིས་སློབ་དཔོན་ཆེན་པོའི་དགོངས་
འདུན་སྤྱི་བོར་འཁུར་ཞིང་ལྷག་བསམ་རྣམ་པར་དག་པ་ཁོང་ཡང་སྨན་དོན་མི་སྣ་
སྤྱི་དང་འདྲ་བར་ཆབ་སྲིད་ཀྱི་ཐོབ་ཐང་དང་འཚོ་བའི་ཁག་ཐེག་བཅས་ཡོད་པའི་
རྒྱལ་ཁབ་ཀྱི་སྨན་དོན་ལས་བྱེད་པ་ཞིག་ཏུ་གྱུར། །
བོད་རབ་བྱུང་བཅུ་དྲུག་པའི་ལྕགས་གླང་(སྤྱི་ལོ་1961)ལོར་གོང་རིམ་རྩ་
འཛུགས་ཀྱི་གྲོང་ཁྱེར་སྨན་རྩིས་ཁང་གི་ལས་ཀའི་དགོས་མཁོ་བཞིན་ཁོང་སྨན་
གཉེར་གྱི་ལས་ཀ་བྱ་དགོས་བའི་བཀོད་སྒྲིག་གནང་། སྐབས་དེ་དུས་སློབ་
དཔོན་མཁྱེན་རབ་ནོར་བུ་མཆོག་གི་རིན་ཆེན་རཏྣ་བསམ་འཕེལ་གྱི་ཕྱག་བཞེས་
སྦྱོར་ཚད་ཤིན་ཏུ་ཟབ་བའི་དཀའ་གནད་ཀྱི་ཟིན་བྲིས་ངོ་མ་ཞིག་ཀྱང་ཁོང་དང༌།
535
༡



སྨན་གཉེར་ཐབས་མཁས་ཕུན་ཚོགས་གཉིས་ལ་བསྩལ། དེ་དག་གི་བཀའ་རྒྱ་
བཀྲོལ་གནང་བ་སོགས་ཀྱི་སྐལ་བཟང་ཐོབ། །
སྤྱི་ལོ་1959ལོར་ངོ་ལོག་ཟིང་འཁྲུགས་ཞོལ་འཇགས་རྗེས་ཏང་དང་མི་
དམངས་སྲིད་གཞུང་གིས་བོད་མི་དམངས་ཀྱི་བདེ་ཐང་ཐད་ཐུགས་འཁུར་ཆེ་
བཞེས་གནང་སྟེ་སྨན་རྩིས་ཁང་དེ་ཉིད་སློབ་གྲྭ་ཙམ་མ་ཟད་དངོས་འབྲེལ་རྒྱ་ཆེ་
བའི་མི་དམངས་ཀྱི་བདེ་ཐང་ལ་ཞབས་འདེགས་ཞུ་བའི་སྒོ་བསྟེན་སྨན་ཁང་ཞིག་
ཏུ་བསྒྱུར་གནང་མཛད། ལོ་འདིར་སྨན་ཁང་དབུ་ཁྲིད་ཀྱི་ཁོང་སྨན་གཉེར་སྡེ་
ཁག་གི་ཀྲུའུ་རེན་གཞོན་པའི་ལས་འགན་འཁུར་ དགོས་པའི་བཀའ་སྲུང་དང་
ལེན་གྱི་སྡེ་ཁག་ཀྲུའུ་རེན་ལ་གཞོགས་འདེགས་ཧུར་ཐག་ཞུས་ཏེ་སྨན་རྫས་མཁོ་
སྒྲུབ་སྤུས་ཚོང་དང༌། སྨན་སྦྱོར་བཟོ་བྱ་རྒྱུ་སོགས་སྡེ་ཁག་གི་ལས་དོན་ཁག་ཐུ་
མེད་ལེགས་གྲུབ་གནང་ཡོད། ། །
བོད་རབ་བྱུང་བཅུ་དྲུག་པའི་ཤིང་སྟག་(སྤྱི་ལོ1974)ལོར་གྲོང་ཁྱེར་སྨན་
རྩིས་ཁང་དུ་སྨན་པ་བགྲེས་གྲས་གཙོ་བོར་བྱས་པའི་མི་གྲངས་བརྒྱད་ལས་གྲུབ་
པའི་“ བོད་ལུགས་གསོ་རིག་ཞིབ་འཇུག་ཚོགས་ཆུང”ཞེས་པ་གསར་བཙུགས་
གནང་། དེའི་ཁོངས་སུ་ཁོང་ཉིད་གཏོང་གནང་མཛད་པ་བཞིན་ཁོང་གི་བློ་
མཐུན་ལྷན་རྒྱས་དང་མཉམ་དུ་ཐུགས་ནུས་ཡོད་རྒུས་སྐབས་དེའི་ལས་འགན་ཏེ
“རིག་གནས་གསར་བརྗེའི”ནང་འཐོར་ཞིག་ཉམས་ཆག་བྱུང་པའི་གནའ་བོའི་
བོད་ཀྱི་གསོ་བ་རིག་པའི་རྩ་ཆེའི་གསུང་རབ་ཁག་འཚོལ་བཤུ་དང༌། ལེགས་
བསྒྲིག་དོ་དམ་བཅས་ཀྱི་ཕྱག་ལས་གནང་བ་དང་ཕྱོགས་མཚུངས་ཚོགས་ཆུང་
དེས་ནད་ཐོག་ཞིབ་འཇུག་ཀྱང་གནང་ནས་ཉམས་མྱོང་ཕྱོགས་བསྡོམ་བྱས་པའི་
བོད་སྨན་གྱི་ཕོ་བ་སྨུག་པོའི་བཅོས་ཐབས་ཞེས་པའི་དེབ་ཅིག་རྩོམ་སྒྲིག་གནང་
བའི་ལས་དོན་ནང་བཞུགས། །
བོད་རབ་བྱུང་བཅུ་དྲུག་པའི་ཤིང་ཡོས(སྤྱི་ལོ1975)ལོར་ཚོགས་ཆུང་
དེས་ཞིང་འབྲོག་ས་ཁུལ་ དུ་སྨན་པ་ཉུང་ལ་སྨན་དཀོན་པའི་དཀའ་ངལ་ ལ་་་་་
536



དམིགས་ཏེ་སྨན་པ་རྐང་རྗེན་མའི་བོད་སྨན་སྦྱོར་སྡེ་གསར་བསྒྲིགས་ཞེས་པའི་
དེབ་ཀྱི་རྩོམ་སྒྲིག་ལས་དོན་ནང་དུ་ཞུགས་གནང་ཡོད། །
བོད་རབ་བྱུང་བཅུ་དྲུག་པའི་ས་རྟ(སྤྱི་ལོ་1978)ལོར་ལྷ་ས་སྨན་རྩིས་ཁང་
ནས་ཁོང་ལ་གཙོ་འགན་སྨན་གཉེར་གྱི་གོ་གནས་གནང་བ་དང༌། ལོ་དེར་ཞིང་
ཆེན་དྲུག་གི་བོད་སྨན་ཚད་གཞི་ཞེས་པ་རྩོམ་འབྲི་དང༌། ཡང་ཞིབ་འཇུག་
ཚོགས་ཆུང་དེས་སྨན་སྦྱོར་ ཕན་བདེ་ལེགས་བཤད་ཅེས་ དཔེ་དེབ་ཕྱོགས་་་་་
བསྒྲིགས་བཅས་བྱས་ཡོད་པའི་ལས་དོན་ལ་ཞུགས་གནང་ཡོད། །
བོད་རབ་བྱུང་བཅུ་དྲུག་པའི་ས་ལུག(སྤྱི་ལོ1979) ལོར་ཞིབ་འཇུག་་་་
ཚོགས་ཆུང་ནས་གོམ་གང་མདུན་སྤོས་ཀྱི་བོད་ཀྱི་གསོ་རིག་ཤེས་བྱ་ཁྱབ་གདལ་
ཆེད་ དུ་ བོད་ སྨན་ གཞི་ རྩའི་ གཞུང་ བཤད་ རྒྱུད་ དང༌ མན་ རྒྱུད། ཕྱི་ རྒྱུད།
ལྷན་ཐབས་བཅས་རྨང་གཞི་གཙོ་བོར་བཞག་པའི་སྟེང༌། ཕྱི་བཟང་ཀྲུང་སྤྱོད་
ཀྱི་རྩ་དོན་ལ་གཞིགས་ནས་གསོ་རིག་སྙིང་བསྡུས་སྐྱ་རེངས་གསར་པ་ཞེས་པའི་
རྩོམ་སྒྲིག་ལས་དོན་ནང་ཞུགས་གནང་མཛད། །
བོད་རབ་བྱུང་བཅུ་དྲུག་པའི་ལྕགས་སྤྲེལ་སྤྱི་ལོ1980ཟླ་9ཚེས་1ཉིན་ནས་
བཟུང་བོད་རང་སྐྱོང་ལྗོངས་སྨན་རྩིས་ཁང་ཞེས་པའི་གནས་སྤར་མིང་བསྒྱུར་
མཛད་པ་དང་ཆབས་ཅིག་གསོ་རིག་ཞིབ་འཇུག་ཚོགས་ཆུང་འདི་ཉིད་གསོ་རིག་
ཞིབ་འཇུག་སོའོ་ཞེས་པར་མིང་བསྒྱུར་གནས་སྤར་གནང་ཞིང༌། ཡེ་ཤེས་རྒྱལ་
མཚན་མཆོག་སོའོ་འདིའི་སོའོ་ཀྲང་དུ་བསྐོ་བཞག་གནང་བ་དང་། རང་་་་
ལྗོངས་ཁུལ་དུ་ཐེངས་དང་པོ་ཡིན་པའི་བོད་ལུགས་སྨན་གཉེར་འབུམ་རམས་པ་
ཞེས་པའི་གོ་མིང་ཡང་གནང་། ད་དུང་ལོ་འདིར་ལྗོངས་འཕྲོད་བསྟེན་ཐིང་
དང་ལྗོངས་སྨན་རྩིས་ཁང་དབུ་འཛིན་མཁས་དབང་ཡོན་ཀྲང་བྱམས་པ་འཕྲིན་
ལས་མཆོག་གིས་གཙོ་གཉེར་གནང་བའི་ཀྲུང་གོའི་གསོ་རིག་ཀུན་འདུས་ལས་
བོད་ཀྱི་གསོ་བ་རིག་པ་ཞེས་པ་གཙོ་འབྲི་བྱས་པའི་ལས་དོན་ནང་ཁོང་ཉིད་་
གདན་ཞུས་བྱས་པ་ལྟར་ཁོང་གིས་མཁས་དབང་ཀརྨ་ཆོས་འཕེལ་མཆོག་དང་
537



ལྷན་དུ་བཤད་རྒྱུད་སྦྱོར་བ་སྨན་ཕྱི་རྒྱུད་ཀྱི་ཞི་བྱེད་སྡེ་ཚན་བཅུ་དང་སྦྱོང་བྱེད་
ལེའུ་བདུན། དུགས་ལུམས་བྱུག་གསུམ་བཅས་པ་མཉམ་རྩོམ་གནང་བ་དང་
དེབ་སྨད་ཆའི་ནང་འཁོད་པའི་མཚོན་རྨའི་སྐོར་ཆ་ཚང་བཅས་རྩོམ་འབྲི་གནང་
ཡོད་པ་རེད། །
བོད་རབ་བྱུང་བཅུ་དྲུག་པའི་ཤིང་གླང་(སྤྱི་ལོ་1985)ལོར་སྤྱི་བདེ་པུའུ།
རྒྱལ་ཁབ་མི་དོན་པུའུ། བོད་རང་སྐྱོང་ལྗོངས་མི་དམངས་སྲིད་གཞུང་བཅས་
ཀྱིས་ཁོང་ལ་ཆེད་མངགས་བོད་ཞི་བའི་བཅིངས་འགྲོལ་དང་། བོད་ལྗོངས་
འཛུགས་སྐྲུན། མཐའ་འཚམས་གཏན་སྲུང་བྱ་རྒྱུར་ལེགས་སྐྱེས་འབུལ་མཁན་
མི་སྒེར་གྱི་གཟི་བརྗིད་མཚན་སྙན་ལག་འཁྱེར་གནང༌། །
བོད་ རབ་བྱུང་བཅུ་དྲུག་ པའི་མེ་སྟག་(སྤྱི་ལོ 1986)ལོར་སྐབས་བཅུ་་
བདུན་པའི་རྒྱལ་ཡོངས་སྨན་རྫས་ལས་འཛིན་ལྷན་ཚོགས་ཀྱི་ལས་འཛིན་འགོ་
གཙོ་གཞོན་པ་དང་ཀྲུང་ཧྭ་བོད་ལྗོངས་སྨན་རྫས་ལྷན་ཚོགས་ཀྱི་འགོ་གཙོ་གཞོན་
པ་བཅས་ལ་བསྐོ་བཞག་གནང་། ལོ་འདིར་བོད་སྨན་ཆེད་རྩོམ་ཕྱོགས་བསྡུས་
ཞེས་པའི་ནང་བཀོད་པའི་ལུས་ཐིག་གི་འགྲེལ་པ་ཚིག་དོན་གསལ་བའི་སྒྲོན་མེ་
ཞེས་པའི་རྩོམ་ཡིག་དེ་དང༌། ལོ་འདིའི་བོད་ལྗོངས་ཞིབ་འཇུག་དུས་དེབ་
གསུམ་པའི་ནང་བཀོད་པའི་བོད་ལུགས་གསོ་རིག་དར་འཕེལ་གྱི་ལོ་རྒྱུས་འདོར་
བསྡུས་ཞེས་པ་གཉིས་པོ་རྩོམ་འབྲི་མཛད། །
བོད་རབ་བྱུང་བཅུ་དྲུག་ལྕགས་རྟ(སྤྱི་ལོ1990)ལོར་རྒྱལ་ཁབ་མི་དོན་
པུའུ་དང་འཕྲོད་བསྟེན་པུའུ། རྒྱལ་ཁབ་ཀྲུང་དབྱི་དོ་དམ་ཅུས་བཅས་ཀྱི་་་
མཉམ་འགྲེལ་ཐོག་ཛ་དྲག་གི་བྱ་ཐབས་བེད་སྤྱད་ནས་ཀྲུང་དབྱི་མི་རིགས་གསོ་
རིག་མཁས་བ་རྒན་གྲས་ཀྱི་རིག་གཞུང་ཉམས་མྱོང་བརྒྱུད་འཛིན་ལས་ཀ་ལེགས་
པོ་བྱེད་དགོས་པའི་གཏན་འབེབས་དགོས་དོན་བཞིན་དང་། རང་ལྗོངས་་
གོང་རིམ་ནས་བོད་ལུགས་སྨན་པ་རིག་གཅིག་མཁས་དབང་རྒན་གྲས་ཀྱིས་མི་
རིགས་སྲོལ་རྒྱུན་གསོ་རིག་དང་སྨན་རྫས་ཉམས་མྱོང་གོང་འཕེལ་ཡོང་རྒྱུར་རང༌
538



སོ་སོའི་ཁྱད་ཆོས་རྣམས་འབྲིང་རིམ་ལག་རྩལ་གོ་གནས་ཡོད་པའི་སློབ་མ་ཞིག་
རྐང་འཛིན་པར་གསོ་སྐྱོང་གིས་ལོ་ངོ་གསུམ་རྗེས་མིང་དོན་མཚུངས་པའི་མཐོ་
རིམ་ལག་རྩལ་གྱི་ཆུ་ཚད་ལོན་པ་ཞིག་ཏུ་གསོ་སྐྱོང་ཐུབ་པ་བྱ་དགོས་པའི་བཀའ་
བཞིན། སྡེ་ཁག་ཁོངས་མི་སྨན་པ་རབ་འབྱམས་པ་བསོད་ནམས་མཚོ་མོ་ཁོང་
གི་ཤུལ་འཛིན་མཁན་དུ་གསོ་སྐྱོང་གནང་རྒྱུའི་གཏན་འཁེལ་གནང་། སྤྱི་ལོ་
1991ནས་དངོས་སུ་ལག་བསྟར་བྱེད་འགོ་བཙུགས་ནས་དུས་ཡུན་ལོ་ངོ་གསུམ་
ལྷག་ནང་ཁོང་གི་ཁྱད་ཡོན་མཐའ་དག་བུམ་པ་གང་བྱོའི་ངང་ནས་སྦ་གསང་མེད་
པར་ཉིན་གཅིག་ལྟར་ལྷོད་མེད་སློབ་སྟོན་གནང་བ་བརྒྱུད། 1994ལོའི་ཟླ་
7པའི་ནང་རིག་གཅིག་མཁས་དབང་གཞན་ཚོའི་སློབ་མ་ཚོ་དང་འདྲ་བར་རྒྱལ་
ཁབ་མི་དོན་པུའུ་དང་རྒྱལ་ཁབ་འཕྲོད་བསྟེན་པུའུ། རྒྱལ་ཁབ་ཀྲུང་དབྱི་དོ་
དམ་ཅུས་བཅས་ཚན་པ་སོ་སོའི་དམར་ཐོ་འཁོད་པའི་སློབ་ཐོན་གྱི་ལག་འཁྱེར་
ཡང་ཐོབ་པ་དང༌། གཞན་ཡང་1991ལོའི་ནང་བོད་ལྗོངས་ཞིབ་འཇུག་དུས་
དེབ་བཞི་པའི་ནང་འཁོད་པའི་མཁས་མཆོག་དར་མོ་སྨན་རམས་ པའི་མཛད་
རྗེས་མདོ་ཙམ་བཀོད་པ་ཞེས་བྱ་བ་དེ་རྩོམ་འབྲི་མཛད། །
བོད་རབ་བྱུང་བཅུ་དྲུག་པའི་ཤིང་ཁྱི་ནས་ཤིང་ཕག་(སྤྱི་ལོ1994ནས་
1995) ལོ་གཉིས་ཀྱི་ནང་གོང་རིམ་ནས་བོད་སྨན་ཚད་གཞི་བཟོ་རྒྱུའི་ལས་་་་
བགོས་གནང་བ་བཞིན་ཁོང་གིས་མཁས་དབང་ ཀརྨ་ཆོས་འཕེལ་མཆོག་དང་
མཉམ་དུ་སྨན་སྣ་ཉིས་བརྒྱ་ལྷག་ཙམ་ལ་ཚད་གཞི་གསར་བཟོས་གནང་བའི་ནང་
རྒྱལ་ཁབ་སྨན་གྱི་ཚིག་མཛོད་དང་པུའུ་རིམ་པའི་ཚད་གཞིའི་ཚིག་མཛོད་ནང་
སྨན་མི་ཉུང་བ་ཚུད་ཐུབ་པ་བྱུང་ཡོད། །
- བོད་རབ་བྱུང་བཅུ་དྲུག་པའི་མེ་བྱི (སྤྱི་ལོ1996)ལོར་རྒྱལ་ཁབ་འཕྲོད་
བསྟེན་པུའུ་ཡི་བཀོད་སྒྲིག་གནང་པའི་ཀྲུང་ཧྭ་སྨན་འབུམ་རྩོམ་འབྲི་བྱ་རྒྱུའི་ཐད་
རིམ་པ་ཁག་གི་མི་རིགས་སོ་སོའི་འབྲེལ་ཡོད་ཚན་པར་བཀོད་སྒྲིག་གནང་ཡོད་པ་
བཞིན་བོད་རང་སྐྱོང་ལྗོངས་འཕྲོད་བསྟེན་ཐིང་ནས་ཀྲུང་ཧྭ་སྨན་འབུམ་ལས་
539



བོད་ཀྱི་ཡན་ལག་སྨན་འབུམ་རྩོམ་འབྲི་བྱ་རྒྱུའི་དཀའ་ལྗིད་ལྡན་པའི་ལས་འགན་
དེ་སྨན་རྩིས་ཁང་གསོ་རིག་ཞིག་འཇུག་སོའོ་ལ་གནང༌། ཐེངས་འདིའི་ལས་
དོན་ནི་ངེས་པར་དུ་རྒྱལ་ཁབ་རིམ་པའི་ཆུ་ཚད་ལྡན་དགོས་པ་དང༌། ཞིང་
ཆེན་རིམ་པའི་གལ་ཆེའི་ཚན་རིག་ཞིབ་འཇུག་གི་རྣམ་གྲངས་ཤིག་དང༌། དུས་
རབས་འབྱེད་པའི་རྩོམ་འབྲིའི་ལས་འགན་ཞིག་ཡིན་སྟབས་དེ་ཉིད་ཆ་ཚང་བ་
དང༌། གསར་པ་སྤུས་ཚད་དང་ལྡན་པ་བཅས་ཀྱི་ཁྱད་ཆོས་ལྡན་པ་དགོས་པ་
དང་། དུས་ཚོད་ཐད་སྤྱི་ལོ1998ལོར་ལེགས་གྲུབ་དགོས་པ་སྟེ། འདི་ནི་
ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་དབུ་བརྙེས་ནས་ལོ་ངོ་ལྔ་བཅུ་འཁོར་བའི་
རྒྱལ་ཁབ་དུས་ཆེན་ལ་ལེགས་སྐྱེས་འབུལ་བྱེད་ཡིན་པར་བརྟེན་མི་རིགས་སོ་སོའི་
འབྲེལ་ཡོད་ཚན་པས་རྩོམ་འབྲིའི་དུས་ཚོད་དམ་འཛིན་བྱས་ཏེ་དུས་ཐོག་ཏུ་་
ལེགས་གྲུབ་ཞུ་དགོས་པ་སོགས་ཀྱི་གལ་ཆེའི་བཀའ་སློབ་ནན་ཆེ་གནང་ཡོད་པར་
བརྟེན། ཁོང་གིས་རང་ཉིད་དགུང་ལོ་མཐོ་ལ་སྐུ་གཟུགས་ཡང་ཧ་ཅང་ཞན་པོ་
ཡིན་པར་མ་བལྟོས་པར་སྐུ་ངལ་མཐའ་དག་ཁྱད་བསད་ཀྱི་སྨན་འབུམ་རྩོམ་་
འབྲིའི་ལས་དོན་ཐད་སྔོན་དུ་བོད་ཡིག་མ་ཟིན་བཏོན་དགོས་པའི་ཁ་ཚ་དགོས་
གཏུགས་ཀྱི་ལས་ཀ་དེ་འགྲུབ་ཆེད། ཁོང་རང་སྙུང་གཞི་ལྕི་བས་སྐབས་ཞིག་
ནད་ཁང་དུ་བཞུགས་ནས་སྨན་བཅོས་གནང་དགོས་བྱུང་དུས་ཀྱང་རྩོམ་འབྲིའི་
དཔྱད་ཡིག་གཟིགས་ཞུ་སོགས་ཕྱག་ལས་འཚམས་འཇོག་གཏན་ནས་མ་གནང་
བར་མཛད་བྲེལ་ཆེན་པོས་འབད་སྒྲུབ་གནང་བ་བཅས་ཀྱིས་དུས་ཐོག་ཏུ་བོད་
ཡིག་མ་ཟིན་ཁག་བཏོན་རྒྱུར་ནུས་པ་མངོན་གསལ་བཏོན་གནང་ཐུབ་པ་བྱུང་
ཡོད། གཞན་ཡང་ཁོང་གིས་སྔ་ཕྱིར་གསོ་རིག་ཀུན་འདུས་དང་བོད་སྨན་ཚད་
གཞི་ཀྲུང་ཧྭ་སྨན་འབུམ་སོགས་རྩོམ་འབྲི་གནང་སྐབས་དཔྱད་གཞིའི་ཕྱག་དཔེ་
རྙིང་གྲས་བརྒྱ་ཕྲག་ལ་ཉེ་བ་ཀློག་འཚོལ་གནང་ཡོད། །
བོད་ རབ་བྱུང་བཅུ་དྲུག་པའི་མེ་གླང་(སྤྱི་ལོ1997)ལོར་གོང་རིམ་ནས་
སླར་ཡང་ཐེངས་གཉིས་པའི་ ཤུལ་འཛིན་པ་གསོ་སྐྱོང་གནང་དགོས་པའི་ལས་
ir
is
ir
540



འགན་དང་ལེན་ཞུས་གནང་སྟེ་སྡེ་ཁག་རང་ཁོངས་ཀྱི་སྨན་གཉེར་རབ་འབྱམས་
པ་སྐལ་བཟང་བག་གྲོ་གསོ་སྐྱོང་གནང་བ་རེད། མདོར་ན་ཁོང་གིས་སྐུ་ཚེ་ཧྲིལ་
པོ་བོད་ཀྱི་གསོ་རིག་བྱ་བཞག་ནང་འབུལ་གནང་མཛད། །
541



ཀརྨ་ཆོས་འཕེལ།
ཀརྨ་ཆོས་འཕེལ་ནི་སྙེ་མོ་རྫོང་་་༌
ཁོངས་དབུ་རུའི་མཚམས་གཞུ་སྟོད་བཀྲ་
ཤིས་སྒང་ཞེས་པའི་ཁྱིམ་དུ་ཡབ་བསམ་
གཏན་དང་། ཡུམ་ཆུང་སྐྱིད་གཉིས་་
པོའི་སྲས་སུ་སྤྱི་ལོ་1930ལོའི་ཟླ་10ཚེས་
30ཉིན་སྐུ་འཁྲུངས་ཞིང༌། ཁྱིམ་་་་་་་
བརྒྱུད་འདིའི་ནང་སྤྱི་ལོའི་དུས་རབས་་
བཅུ་བདུན་པའི་སྐབས་བོད་ཁམས་་་་་
ཡོངས་ལ་གྲགས་ཆེ་བའི་འབྲི་གུང་ཚེ་་་
དབང་བསྟན་པའམ་དཀོན་མཆོག་འགྲོ་
ཕན་དབང་པོ་ཞེས་པ་དེ་ཉིད་ཀྱང་་་་་་་
འཁྲུངས་མྱོང་། ཡབ་མེས་གོང་མ་དེའི་རྩ་ཆེའི་ཤུལ་བཞག་གི་གྲས་སུ་རིག་
གནས་དང༌། ལྷག་པར་གསོ་རིག་སྐོར་གྱི་ཕྱག་དཔེ་གྲགས་ཅན་ཧ་ལམ་པོ་ཏི་
བརྒྱ་ཕྲག་དང་། ད་དུང་རྒྱུན་བཅངས་གཟིགས་དཔེ་མཚལ་དམར་གྱི་མཆན་
བུ་བཀོད་པའི་རྒྱུད་བཞི་སྤུས་ལེགས་ཆ་ཚང་། སྨན་ཁུག་དང་ཆ་བྱད་སྣ་ཚོགས།
སྡེ་སྲིད་སངས་རྒྱས་རྒྱ་མཚོའི་མཚན་དང་ ཕྱག་ ཐམ་འཁོད་པའི་བཀའ་ཤོག་་་་
བཅས་ཡོད་པ་དེ་རྣམས“རིག་གནས་གསར་བརྗེ”མ་ལངས་བར་མཇལ་རྒྱུ་ཡོད་
པ་ཞིག་ཡིན། །
542



ཀརྨ་ཆོས་འཕེལ་མཆོག་སྐུ་ན་ཆུང་ངུའི་དུས་ནས་སྔོན་ལས་བག་ཆགས་
བཟང་པོས་བྱིས་པ་རང་ག་ བ་ ཞིག་དང་ མི་འདྲ་བར་སྤྱང་གྲུང་འཛོམས་ལ།
ཐུགས་རིག་བཀྲ་བ་དང་བྱམས་སེམས་ཆེ་ལ་ཐུགས་གཤིས་འཇམ་པ་བཅས་ཡོད་
ཁར། ཀརྨ་པ་སྐུ་ཕྲེང་བཅུ་དྲུག་པས་ཁོང་ལ་མཉེས་ཚོར་ཆེན་པོས་ཀརྨ་ཆོས་
འཕེལ་ཞེས་པའི་མིང་ཡང་འདོགས་གནང་བ་བཅས་ཀྱིས་ཡབ་ཡུམ་གཉིས་པོས་
ཀྱང་གཅེན་གཅུང་གཞན་རྣམས་ལས་བརྩི་མཐོང་ཆེ་བ་གནང་གི་ཡོད། །
སྤྱི་ལོ་1938ལོར་ཡབ་ཡུམ་གཉིས་ནས་ཁོང་སྙེ་མོ་གཞུ་སྟོད་དུ་ཡོད་པའི་
འབྲི་ཁུང་གི་དགོན་ལག་རྟའུ་གསང་སྔགས་མཆོག་སྒྲུབ་གླིང་དུ་བཞུགས་ཡོད་
པའི་ཁུ་བོའི་དྲུང་དུ་ཡི་གེ་འབྲི་ཀློག་སྦྱོང་བར་གཏོང་གནང་མཛད། སྤྱི་ལོ་
1942ལོར་དགོན་པར་དངོས་སུ་སྒྲིག་ཞུགས་བྱ་འཐུས་ཀྱི་ཆོག་མཆན་ཐོབ་པ་
དང༌། ཡང་ལོ་དེ་རང་དུ་ཡངས་ཅན་དགོན་པར་ཞུགས་པའི་སྨན་རྩིས་མཁས་
དབང་མཁྱེན་རབ་ནོར་བུའི་ཕུལ་བྱུང་གི་སློབ་མ་ཡིན་ལ། སྨན་རྩིས་ཁང་སློབ་
གྲྭའི་དགེ་རྒན་ཆེན་མོ་གནང་མྱོང་བའི་མཁས་དབང་དཔལ་ལྡན་རྒྱལ་མཚན་
དྲུང་དུ་སྨན་པ་སློབ་པར་གཏོང་གནང་མཛད་པ་བཞིན་ཁོང་དགུང་ལོ་བཅུ་་
གཉིས་ནས་སྨན་གཞུང་སློབ་འགོ་བཙུགས་གནང་བ་དང་། སྐུ་ན་ཕྲ་བའི་དུས་
ནས་སློབ་དཔོན་གྱི་དངུལ་ཆུ་བཙོ་བཀྲུའི་ཕྱག་ལེན་དམར་ཁྲིད་གདམས་ངག་
ཐོབ་ཐུབ་པ་བྱུང་ཡོད། སྤྱི་ལོ་1945ལོར་དགེ་རྒན་མཆོག་ཐུགས་སེམས་མི་
བདེ་བའི་སྙུང་གཞིས་རྐྱེན་པས་གནས་སྐོར་ཞིག་ ཏུ་ ཕེབས་གཏན་འཁེལ་ནས་
ཁོང་རེ་ཞིག་རྟའུ་དགོན་དུ་ཕྱིར་ལོག་བྱ་དགོས་པ་དང་། སླར་སྨན་གཞུང་གི་
ཤེས་བྱ་ཁག་མཐར་ཕྱིན་པ་ཞིག་སླབས་ཤེས་ཡོང་ཆེད་ལྷ་ས་སྨན་རྩིས་ཁང་དུ་
མཁས་དབང་མཁྱེན་རབ་ནོར་བུའི་ཞབས་ལ་ངེས་པར་དུ་གཏུགས་ཐབས་བྱ་
དགོས་པའི་མངགས་བྱ་གནང་། སྟབས་ལེགས་པ་ཞིག་ལ་ལོ་དེའི་ཟླ་12པའི་
ནང་སྨན་རྩིས་ཁང་ནས་རྟའུ་དགོན་དུ་སྨན་སློབ་པ་བསྡུ་རྒྱུའི་བཀའ་བརྡ་ཞིག་
བཏང་འབྱོར་བྱུང་བར་དགོན་པས་ཀྱང་དེའི་ཐད་ཀྱི་གང་ཅིའི་འོས་བབ་ཁོང་
543



ཉིད་ལ་ཡོད་པར་གཞིགས་ནས་གཏོང་གནང་མཛད། ཁོང་གིས་དེ་ལྟ་བུའི་གོ་
སྐབས་བཟང་པོ་ཐོབ་པ་གཅེས་འཛིན་གྱིས་སྐུ་ངལ་མཐའ་དག་ཁྱད་དུ་བསད་
ནས་དུས་ཡུན་ལོ་ལྔ་ཙམ་ནང་རང་འཁྲིའི་སློབ་སྦྱོང་བྱ་སྒོ་མཐའ་དག་ལ་འབད་
བརྩོན་ལྡབ་བརྒྱར་མཛད་དེ་སྤྱི་ལོ་1950ལོར་ཕུལ་བྱུང་གི་གྲུབ་འབྲས་ཐོག་ནས་
སྨན་རྩིས་སློབ་གྲྭ་དངོས་སུ་ཐོན་གནང་ཐུབ་པ་བྱུང་བ་དང༌། བསྡུས་ར་བའི་
གོ་མིང་ཐོབ། སྐབས་དེའི་སློབ་སྲོལ་ལྟར་ན་སློབ་ཐོན་མཁན་དྲག་གྲས་ཁོངས་
ནས་སྨན་གཉེར་དུ་བསྐོ་ཉར་གནང་སྲོལ་ཡོད་པ་བཞིན་ཁོང་གི་ཕུལ་བྱུང་སྦྱངས་
འབྲས་ལ་གཞིགས་ནས་སློབ་དཔོན་མཁྱེན་རབ་ནོར་བུ་སྐུ་ངོ་མས་སྔ་འཕྲོས་ཁོང་
སྨན་གཉེར་ལས་ཀ་བྱ་དགོས་པའི་བཀའ་བགོས་གནང་བ་དང་དུ་བླངས་ནས་
སྨན་གཉེར་ནང་མའི་ལས་དོན་མཐའ་དག་འབད་པ་ཆེན་པོས་ཉམས་ལེན་་་
མཐར་ཕྱིན་གནང་ཡོད་ལ། ནད་ཐོག་ལག་ལེན་དངོས་ཀྱི་ནང་དུའང་རིམ་
པར་ཞུགས་གནང་བ་སོགས་མདོར་ན་ལོ་ངོ་དགུ་ཙམ་རིང་སྨན་རྫས་དང་ནད་
ཐོག་གང་ཅིར་རིག་གཞུང་དང་དོན་དངོས་གཉིས་ཟུང་འབྲེལ་ཟབ་ནན་མཛད་
དེ་ཉམས་མྱོང་ངེས་ཅན་ཐོབ་ཐུབ་པ་བྱུང་སྟབས། སློབ་དཔོན་མཁྱེན་རབ་
ནོར་བུས་ཀྱང་གདེང་འཇོག་གང་ལེགས་གནང་གི་ཡོད་པ་རེད། ། .
སྤྱི་ལོ་1959ལོའི་ངོ་ལོག་ཟིང་འཁྲུགས་ལྷིང་འཇགས་རྗེས་དམག་ཁུལ་ཁང་
འཕྲོད་བསྟེན་ཁྲུའུ་ནས་སྨན་རྩིས་ཁང་གིས་དབུ་ཁྲིད་ལ་འབྲེལ་བ་གནང་དོན་དུ།
འདི་ན་སྨན་ཁང་ནས་སྨན་རྫས་དང་ནད་ཐོག་གང་ཅིར་མྱོང་བ་ལེགས་པོ་ཡོད་
པའི་བོད་ལུགས་སྨན་པ་ཞིག་གནས་སྐབས་རིང་དམག་ཁུལ་ཁང་སྨན་གྱི་ལས་
དོན་པ་ཚོ་དང་མཉམ་དུ་སྨན་རྫས་རྟོག་ཞིབ་ལས་དོན་སྒྲུབ་པར་ལས་རོགས་སུ་
གཏོང་གནང་ཡོད་པའི་རེ་བ་བཏོན་གནང་བར་མཁྱེན་རབ་ནོར་བུ་མཆོག་ནས་
དེའི་ཐད་ཀརྨ་ཆོས་འཕེལ་མཆོག་འཚམས་ཤོས་འདུག་པར་གཟིགས་ནས་ཁོང་
ཕེབས་དགོས་པའི་བཀའ་བསྩལ། ཁོང་གིས་ཀྱང་དུས་ཡུན་ཟླ་བ་བཞི་ཙམ་
རིང་སྔ་ཕྱི་གཉིས་ལ་དམག་ཁུལ་ཁང་གི་གྲགས་ཅན་སྨན་གཉེར་ཡང་ཧྥུ་ཤིན་
544



སོགས་མཁས་དབང་ཁག་ཅིག་ལ་ཕེབས་རོགས་ཞུས་ནས་བོད་ལྗོངས་སྟོད་སྨད་
གྱི་ས་གནས་ཕལ་ཆེ་བར་ལ་བརྒྱབ་ཆུ་བརྒལ་སོགས་སྐུ་ངལ་མང་པོ་སྤྱད་ནས་
སྨན་རྫས་རྟོག་ཞིབ་དང་འདྲ་དཔེ་འཐུ་སྒྲུབ་སོགས་ཀྱི་ལས་དོན་ལེགས་གྲུབ་་
གནང་ བར་ གོང་ རིམ་ དང་ མཁས་ དབང་ ཚོས་ ཐུགས་ མོས་ ཆེན་ པོ་ བྱུང་ སྟེ།
སླར་ཡང་སྨན་རྩིས་ཁང་དབུ་ཁྲིད་ལ་འབྲེལ་བ་གནང་སྟེ་ཁོང་རང༌ 49དམག་
ཁོངས་སྨན་ཁང་དུ་བོད་ལུགས་སྨན་པའི་ལས་དོན་བྱེད་མཁན་དགོས་མཁོ་ཡོད་
པར་དེ་དོན་ཉར་གནང་རྒྱུའི་གཏན་འཁེལ་ ཐག་གཅོད་གནང་། དེ་ནས་་་
བཟུང་ཁོང་གིས་ཆབ་སྲིད་དང་འཚོ་བ་སོགས་གནས་བབ་ལེགས་འགྱུར་གྱི་རྣམ་
པ་གསར་པ་ཞིག་ཡིན་ལ། དང་ཐོག་སྐད་བརྡའང་མ་འཕྲོད་པ་ལྟ་བུའི་དཀའ་
ངལ་སྣ་ཚོགས་ཡོད་པའི་ལམ་བུ་གསར་པའི་ཐོག་འབད་པ་ཆེན་པོས་སྔ་ཕྱིར་
དམག་ཁོངས་ཀྱི་རྒྱ་ཆེའི་དཔོན་དམག་ནད་པ་དང༌། ཉེ་འཁོར་ཞིང་འབྲོག་
མང་ཚོགས་ནད་པ་བཅས་ལ་ཞབས་འདེགས་ཧུར་ ཐག་ཞུས་ གནང་ བ་དང༌།
དམག་ཁོངས་ཀྱི་སྨན་བཟོ་གྲྭ་གསར་པ་འཛུགས་སྐྲུན་བྱས་ནས་ཐོན་སྐྱེད་སྤེལ་བ་
སོགས་ཀྱི་བྱ་གཞག་ནང་ནུས་པ་གང་ལེགས་འདོན་སྤེལ་གནང་ཡོད་ལ། ལྷག་
པར་1959ལོའི་ཟླ་11པའི་ནང་བྱང་ཁུལ་དུ་ངོ་ལོག་ཇག་པ་རྗེས་འདེད་གཏོང་
བའི་དམག་འཐབ་མཁན་འཐབ་འཛིང་པ་མི་ཉུང་བ་ཞིག་ལ་གངས་འཕྱིད་་
ཚབས་ཆེན་ཐེབས་ནས་ཛ་དྲག་གི་མྱུར་སྐྱོབས་ལས་དོན་སྒྲུབ་པའི་ནང་བོད་སྨན་
གྱིས་བཅོས་ཐབས་བྱས་པར་ཕན་འབྲས་ཆེན་པོ་ཐོན་ཐུབ་པ་བྱུང་སྟབས་ཁོང་གི་
སྙན་གྲགས་དམག་ཁོངས་སུ་ཇེ་ཆེར་སོང་བ་དང་དེའི་ཐད་གོང་རིམ་ནས་་་་་
གཟེངས་བསྟོད་བྱ་དགའ་ཡང་གནང་ཡོད་པ་རེད། ཁོང་གིས་ལོ་མང་རིང་
སྨན་བཅོས་གནང་ནས་བཅོས་གཏུགས་ཚབས་ཆེའི་ནད་པ་བརྒྱ་ཕྲག་མང་པོའི་
ཚེ་སྲོག་སྐྱབས་གནང་ནས་ཁོང་ལ་བརྟག་བཅོས་བྱེད་མཁན་ནད་པ་ཉིན་བཞིན་
མང་དུ་སོང་བ་དང་སྙན་གྲགས་གང་སར་ཁྱབ་ཡོད། ཁོང་དམག་ཁོངས་སུ་
ཕྱག་ལས་གནང་བ་ནས་བཟུང་འབད་པ་ཆེན་པོས་རང་སྦྱོང་གནང་ནས་རྒྱུན་
545



སྤྱོད་འཚོ་བའི་སྐོར་གྱི་རྒྱའི་སྐད་ཡིག་ནས་རིམ་བཞིན་ཆེད་ལས་ཐད་ཀྱི་རྒྱ་སྐད་
སྦྱངས་བརྩོན་གནང་ནས་བྱང་ཆུབ་པ་བྱུང་བ་དང་། སྔ་ཕྱི་ལོ་ངོ་བརྒྱད་ཙམ་
གྱི་དབྱར་དུས་ནང་མེས་རྒྱལ་ནང་ཁུལ་ནས་ཕེབས་པའི་སྨན་རྫས་རིག་གཅིག་
མཁས་དབང་ཁག་ཅིག་ལ་ཕེབས་རོགས་ཞུས་ཏེ་བོད་ལྗོངས་ཀྱི་ས་གནས་ཕལ་
ཆེའི་རི་ཀླུང་གང་སར་ཕེབས་ཏེ་སྐྱེ་དངོས་མཐའ་དག་ལ་འོལ་ཚོད་མ་ཡིན་པའི་
བརྟག་དཔྱད་ཞིབ་ཚགས་གནང་ནས་སྐྱེ་དངོས་བརྟག་ཞིབ་ཀྱི་རིགས་ལམ་་་་་
གསར་པའི་ལམ་བུའི་ནང་ཁོང་གི་གཟིགས་རྒྱང་སྔར་བས་ཆེ་རུ་སོང་སྟེ་སྐྱེ་དངོས་
ལ་སྡེ་ཁོངས་དབྱེ་བའི་དགེ་མཚན་ཤེས་བྱ་གསལ་མཁྱེན་ཐུབ་ཡོད་ལ། དེ་་
རྣམས་བོད་སྨན་ལ་ཁ་སྐོང་གནང་ན་ལེགས་ཆ་ཆེན་པོ་ཡོད་ལུགས་ཀྱི་གཟིགས་
སྣང་འཁྲུངས་པ་སོགས་མདོར་ན་ཁོང་དམག་ཁོངས་སུ་ལོ་ངོ་ཉེར་གཅིག་ཙམ་
ཕྱག་ལས་ གནང་བའི་རིང་གཙོ་བོ་གོང་རིམ་གྱི་ལས་བགོས་གནང་བ་ཁག་་་་་
གཟེངས་སུ་ཐོན་པའི་སྒོ་ནས་ལེགས་གྲུབ་གནང་ཡོད་པ་དང་། ཡང་སྒོས་རང་
གི་ཆེད་ལས་ཤེས་བྱའམ་ལག་རྩལ་ཐད་གནའ་ཡོད་སྲ་བརྟན་དང༌། དེང་ཡོད་
གསར་སྣོན། མཉམ་དུ་གོང་འཕེལ་བཅས་བྱུང་ཡོད་པ་རེད། །
སྤྱི་ལོ་1980ལོར་བོད་ལྗོངས་ལྷ་ས་སྨན་རྩིས་ཁང་དུ་ཀྲུང་གོའི་གསོ་རིག་
ཀུན་འདུས་ལས་བོད་ཀྱི་གསོ་བ་རིག་པ་ཞེས་པའི་རྩོམ་འབྲི་ཆེན་པོ་གནང་སྐབས་
ལས་ཀའི་དགོས་མཁོ་བཞིན་ཁོང་ཉིད་རྩོམ་འབྲི་མཁན་ཁོངས་སུ་བསྐོང་འཐེན་
གནང་། རྩོམ་འབྲི་ལས་བགོས་བཞིན་ཁོང་གིས་མཁས་དབང་ཡེ་ཤེས་རྒྱལ་
མཚན་མཆོག་དང་མཉམ་དུ་བཤད་རྒྱུད་སྦྱོར་བ་སྨན་གྱི་སྐོར་དང་ཕྱི་རྒྱུད་ཞི་བྱེད་
སྡེ་ཚན་བཅུ། སྦྱོང་བྱེད་ལེའུ་བདུན། དུགས་ལུམས་བྱུག་གསུམ་གྱི་སྐོར་
བཅས་རྩོམ་འབྲི་གནང་བ་དང་། གཞན་ཡང་ཁོང་གཅིག་པུས་ཀུན་འདུས་
ནང་འཁོད་པའི་སྨན་སྦྱོར་800ལྷག་ཙམ་གྱི་སྦྱོར་ཚད་ཚང་མ་ཕྱོགས་སྒྲིག་གནང་
ཡོད། ལོ་འདིར་ཁོང་གཟི་བརྗིད་དང་ལྡན་པའི་སྒོ་ནས་ཀྲུང་གོ་གུང་ཁྲན་ཏན་
ནང་ཞུགས་གནང་བ་དང་། སྨན་པ་འབུམ་གཞོན་པའི་ལག་རྩལ་གོ་མིང་ཡང་
546



ཐོབ། །
སྤྱི་ལོ་1984ལོར་ཁོང་གི་འབྱུང་འགྱུར་བོད་ལུགས་གསོ་བ་རིག་པ་འཕེལ་
རྒྱས་གཏོང་རྒྱུའི་དགོས་འཁོར་གཞིགས་ནས་ཁོང་རང་སྨན་རྩིས་ཁང་དུ་ཕྱིར་
ལོག་གིས་ཕྱག་ལས་གནང་ན་ལེགས་པའི་ཐུགས་འདུན་བཞིན་གོང་རིམ་ལ་་་
དམག་ཁོངས་ནས་ལས་ཀ་བསྒྱུར་གནང་རྒྱུའི་རེ་བ་ཞུས་གནང་བར་ཆོག་མཆན་
ཐོབ། དེ་ནས་ཁོང་ལྗོངས་སྨན་རྩིས་ཁང་གསོ་རིག་ཞིབ་འཇུག་སོའོ་ཡི་སོའོ་
ཀྲང་གཞོན་པའི་ཐུགས་འགན་བཞེས་པ་ནས་བཟུང་སྲོལ་རྒྱུན་བོད་ལུགས་གསོ་
རིག་དེ་ཉིད་ཤུལ་འཛིན་དང་། སྲ་བརྟན། གོང་འཕེལ་གཏོང་བའི་བྱ་་་
གཞག་ནང་ཐུགས་ནུས་ཡོད་རྒུས་འབད་པ་གནང་ཡོད་པ་དང༌། སླད་བོད་
སྨན་འཕེལ་རྒྱས་གཏོང་རྒྱུའི་ཐད་དེང་དུས་ཚན་རིག་ལག་རྩལ་དང་ཟུང་འབྲེལ་
བྱེད་དགོས་པ་ནི་འགྲོ་ལམ་ཉག་ཅིག་ཁོ་ན་ཡིན་སྟབས། ད་བར་ཚན་རིག་ལ་
དོ་སྣང་ཆུང་བའི་མངོན་ཚུལ་ལ་འགྱུར་བ་གཏོང་ཆེད་གང་ཐུབ་ཀྱིས་དེང་དུས་
ཚན་རིག་ལག་རྩལ་ཡོད་པའི་ཤེས་ལྡན་མི་སྣ་སྐོང་སྒུག་དང་མཁོས་བབ་ཀྱི་རྫས་
འགྱུར་ཁང་དང་། ཡོ་བྱད་མཁོ་སྒྲུབ་བྱ་རྒྱུ་སོགས་ཀྱི་ཐད་གོང་རིམ་ལ་བསམ་
འཆར་རེ་འདུན་གྱིས་ད་ལྟའི་ཆར་ཞིབ་འཇུག་སོའོ་ལ་རྫས་འགྱུར་ཁང་ཆུང་ངུ་
ཞིག་དང༌། སྒྲིག་ཆས་ཕྲན་བུ། ཤེས་ལྡན་མི་སྣ་ཁག་ཅིག་བཅས་ལས་བགོས་
ཐོབ་ནས་འབྱུང་འགྱུར་འཕེལ་རྒྱས་ ཐད་རྨང་ གཞི་ གདིང༌ཐུབ་ པ་བྱུང་ཡོད།
ཁོང་གི་ལོ་ངོ་བཅུ་བཞི་ཙམ་རིང་སྔ་ཕྱིར་མི་སྣ་དང༌། སྒྲིག་ཆས་ཆ་རྐྱེན་ཧ་ཅང་
ཞན་པོའི་གནས་ཚུལ་འོག་སྲོ་ལོ་དམར་པོ་དང༌། ལི་ག་དུར། རྟགས་དུ་
སོགས་སྨན་རྐྱང་པ་ཁག་ཙམ་གྱི་གྲུབ་ཆར་ཚོད་ཞིབ་དང་། སྨན་ཁང་སོགས་ལ་
གཉན་འགོག་གཉན་འཇོམས་ནུས་པར་ཚོད་ཞིབ། དེ་བཞིན་འཕྲུལ་ཐང་དང་
བློན་གསུམ་དང་སྤང་རྒྱན་བཅུ་པའི་སྦང་ཁུ་དང༌། སྲོ་ལོ་བཞི་ཐང་དང་ཁྲག་
གསོའི་ལྡེ་གུ། ཏིག་ཏ་མཁྲིས་རྣམ་སྤྲིན་འཐུམས་སོགས་ལག་རྩལ་ གསར་་་་་
བཟོའི་ཇུས་བཀོད་གནང་བ་ཁག་སོ་སོར་ཕན་འབྲས་ལེགས་ཐོན་བྱུང་། ཚན་
547



རྩལ་ཡར་ཐོན་གྱི་བྱ་དགའ་རབ་དང་རིམ་པ་ ཐོབ་ཡོད་ལ་ལྷག་པར་ལག་རྩལ་
གསར་བཅོས་བྱས་པའི་སྨན་ཁག་བཞི་ལ་བོད་ལྗོངས་འཕྲོད་བསྟེན་བྱ་གཞག་
ནང་ཐེངས་དང་པོ་ཡིན་པའི་ཚན་རྩལ་གྲུབ་འབྲས་བྱ་དགའ་ཨང་དང་པོ་ཐོབ་པ་
རེད། །
སྤྱི་ལོ་1985ལོར་བོད་རང་སྐྱོང་ལྗོངས་དབུ་བརྙེས་ནས་ལོ་ངོ་ཉི་ཤུ་འཁོར་
བའི་རྟེན་འབྲེལ་མཛད་སྒོ་ཚུགས་སྐབས་གོང་རིམ་ནས་ཁོང་པཎ་ཆེན་སྐུ་ཕྲེང་
བཅུ་པ་མཆོག་དང༌། སྐུ་འཁོར་ལྷན་རྒྱས་རྒྱལ་ཡོངས་ཞིང་ཆེན་ཁག་ནས་་
ཕེབས་པའི་སྐུ་ཚབ་འཐུས་མི་ལྷན་རྒྱས་ཚོའི་བདེ་སྲུང་སྨན་དོན་པའི་ལས་འགན་
འགྲུབ་པར་གཏོང་གནང་མཛད། ཁོང་གི་ཐུགས་ནུས་ཡོད་རྒུ་འདོན་སྤེལ་
གྱིས་ལས་འགན་ཁག་ལེགས་གྲུབ་གནང༌། ཁོང་ལ་ཁྱད་དུ་འཕགས་པའི་ཕྱག་
རྩལ་ལྡན་ཡོད་པ་དེ་གོང་ས་པཎ་ཆེན་མཆོག་གི་སྐབས་འདིར་ཐུགས་སྣང་བྱུང་
སྟབས་སླད་མུ་མཐུད་སྐུའི་བླ་སྨན་གནང་དགོས་པའི་བཀའ་དགོངས་ཕེབས་པ་
དང་དུ་བླངས་ནས་པཎ་ཆེན་མཆོག་དགོངས་པ་ཆོས་དབྱིངས་སུ་མ་ཐིམ་བར་བླ་
སྨན་གྱི་ཐུགས་འགན་འཐུས་མེད་ལེགས་གྲུབ་གནང༌། སྤྱི་ལོ་1987ལོར་་་་་
ལྗོངས་མི་དམངས་སྲིད་གཞུང་ནས་ཁོང་ལ་སྨན་གཉེར་འབུམ་རམས་པའི་ལག་
རྩལ་གོ་མིང་གནང་། ། །
སྤྱི་ལོ་1989ལོར་གོང་རིམ་གྱི་བཀའ་བཞིན་བོད་ལྗོངས་ལྷ་ས་མགྲོན་ཁང་
དུ་ཕྱི་རྒྱལ་བའི་སྐུ་མགྲོན་ནད་པ་ཡོད་རིགས་ལ་བོད་སྨན་གྱི་བརྟག་བཅོས་དང༌།
བོད་ལུགས་གསོ་རིག་ལ་རྒྱུས་མངའ་བྱེད་འདོད་ཡོད་པའི་མགྲོན་པོར་ཁོ་ཚོའི་
འདོད་བློ་བཞིན་དྲི་བ་ཁག་ལ་ཡང་ལན་གནང་རྒྱུ་སོགས་ཀྱི་ལས་འགན་དང་ལེན་
གནང་སྟེ་དུས་ཡུན་ལོ་ངོ་བཅུ་ལ་ཉེ་བར་ལོ་ལྟར་ཟླ་5ཚེས་1ནས་ཟླ་10ཚེས་
30བར་གྱི་དབྱར་དུས་རིང་འཆར་ཅན་དགོང་དྲོའི་ཆུ་ཚོད་7-10བར་ལྷ་ས་
མགྲོན་ཁང་དུ་ལས་དོན་འགྲུབ་པར་ཕེབས་ཀྱི་ཡོད། ཁོང་གི་སྤྲོ་སེམས་ཆེན་
པོས་སླ་བཅོས་སྤུ་ཙམ་མེད་པར་གཟབ་ནན་གྱི་སྒོ་ནས་རང་གི་ཁྱད་ཡོད་འདོན་
548



སྤྱོད་གྱིས་ནད་རིག་ཁག་ལ་གནད་དུ་འཁེལ་པའི་བརྟག་བཅོས། སུན་སྣང་སྤུ་
ཙམ་མེད་པར་སྨྲ་མཁས་ལན་འདེབས་ཀྱི་མགྲོན་པོ་ཚོའི་འདོད་བློ་ཁེངས་ཐུབ་
ཐབས་སོགས་མདོར་ན་བོད་སྨན་གྱི་སྙན་གྲགས་རྒྱ་ཁྱབ་འགྲོ་རྒྱུར་ཐུགས་ནུས་
ཚད་མེད་བཏོན་གནང་ཡོད། །
སྤྱི་ལོ་1991ལོར་ཁོང་ལ་ལྗོངས་རིམ་པའི་ཕུལ་བྱུང་གི་རིག་གཅིག་མཁས་
པའི་མཚན་སྙན་ཡང་ཐོབ་ཡོད། ཡང་ལོ་འདིར་རྒྱལ་ཁབ་ཀྲུང་དབྱི་དོ་དམ་
ཅུས་ཀྱི་བཀའ་རྒྱ་ཕབ་དོན་དུ་རྒྱལ་ཡོངས་ཀྱི་ཀྲུང་དབྱི་རིག་གཅིག་མཁས་དབང་
རྒན་གྲས་ཚོའི་མི་རིགས་ཀྱི་སྲོལ་རྒྱུན་གསོ་རིག་མི་ཉམས་གོང་འཕེལ་ཡོང་རྒྱུར་
ཤུལ་འཛིན་པ་གསོ་སྐྱོང་བྱ་དགོས་པའི་བཀའ་བཞིན་སྨན་གཉེར་རབ་འབྱམས་
པ་བྱམས་པ་ཐུབ་བསྟན་གསོ་སྐྱོང་གནང་བ་དང༌། སྤྱི་ལོ་1994 ལོའི་ཟླ་7པར་
རྒྱལ་ཁབ་མི་དོན་པུའུ་དང་། རྒྱལ་ཁབ་འཕྲོད་བསྟེན་པུའུ། རྒྱལ་ཁབ་ཀྲུང་
དབྱི་དོ་དམ་ཅུས་བཅས་ཚན་པ་གསུམ་གྱི་དམར་ཐོ་འཁོད་པའི་སློབ་ཐོན་ལག་
འཁྱེར་ཐོབ་ཐུབ་པ་བྱུང་བ་དང༌། སྤྱི་ལོ་1996ལོར་ཐེངས་གཉིས་པའི་ཤུལ་
འཛིན་པར་སྨན་གཉེར་རབ་འབྱམས་པ་བདེ་སྐྱིད་ གསོ་སྐྱོང་གནང་འགོ་་་་་་
བཙུགས། ཁོང་ནི་མི་སྣ་གསོ་སྐྱོང་བྱ་རྒྱུར་མཐོང་ཆེན་གནང་མཁས་ཞིག་ཡིན་
སྟབས་ག་དུས་ཡིན་རུང་རང་གི་མན་ངག་མྱོང་བྱ་རྣམས་རྗེས་འཛིན་གསར་སྐྱེས་
ཚོར་བརྒྱུད་སྤྲོད་གནང་རྒྱུར་སྦ་གསང་གཏན་ནས་གནང་གི་མེད། ཁོམ་པ་
ནམ་བྱུང་དུས་རང་ཁོངས་སྨན་ཁང་གི་སྨན་དོན་པ་དང་། བོད་སྨན་སློབ་ཆེན་
བཅས་ལ་བཤད་འཁྲིད་ཐེངས་མང་གནང་ཡོད་ཁར། ལྷག་ཏུ་ཐེངས་དང་
པོའི་མི་རིགས་སྲོལ་རྒྱུན་ཤུལ་འཛིན་པ་གསོ་སྐྱོང་སྐབས་སྡེ་ཁག་ནང་ལས་ཡུལ་
གཅིག་པའི་སྟབས་བདེ་དང་བསྟུན་ནས་མཁས་དབང་ཡེ་ཤེས་རྒྱལ་མཚན་་་་
མཆོག་གི་ཤུལ་འཛིན་མཁན་བསོད་མཚོར་ཡང་འཕྱར་བ་གྲུ་འདེགས་ཀྱིས་རང་
གི་ཤུལ་འཛིན་མཁན་དངོས་དང་དབྱེར་མེད་ཀྱིས་ཐུགས་བསྐྱེད་བཟང་པོས་
གསོ་སྐྱོང་གཞོགས་འདེགས་གནང་ཡོད། །
549



ཁོང་ལ་སྔ་ཕྱིར་དམག་ཁུལ་ཁང་དང༌། སྨན་རྩིས་ཁང༌། འཕྲོད་་་་
བསྟེན་ཐིང་། བོད་རང་སྐྱོང་ལྗོངས་ཏང་ཨུད་བཅས་ཁག་སོ་སོས་སྔོན་ཐོན་
དཔེ་བཟང་དང༌། ཕུལ་བྱུང་གུང་ཁྲན་ཏང་ཡོན་གྱི་མཚན་སྙན་གཟེངས་་་་
བསྟོད་ཐེངས་མང་གནང་མྱོང་བ་དང་། དེ་བཞིན་སྔ་ཕྱིར་ཀྲུང་གོའི་སྨན་རིག་
སློབ་ཚོགས་ཀྱི་ཨུ་ཡོན། བོད་ལྗོངས་སྨན་རིགས་སློབ་ཚོགས་ཀྱི་ཚོགས་གཙོ་
གཞོན་ པ་ ལ་ སོགས་ དབུ་ འཛིན་ ལས་ འགན་ ཁག་ མང་ བཞེས་ མྱོང་ ཡོད་ ལ།
ཀྲུང་ཧྭ་སྨན་འབུམ་ལས་བོད་ཀྱི་ཡན་ལག་སྨན་འབུམ་ལྟ་བུ་རྒྱལ་ཁབ་རིམ་པའི་
གལ་ཆེའི་ཚན་རིག་རྩོམ་འབྲིའི་ལས་དོན་གྱིས་གཙོ་འགན་བཞེས་མྱོང་ཡོད་པ་
དང་། ཡང་ཀྲུང་གོའི་གསོ་རིག་ཀུན་འདུས་ལས་བོད་ཀྱི་གསོ་བ་རིག་པ་དང་
བོད་སྨན་ཚད་གཞི་ལ་སོགས་གལ་ཆེའི་རྩོམ་འབྲིའི་ལས་དོན་ནང་ཞུགས་གནང་
བ། མདོ་དབུས་མཐོ་སྒང་ཁོ་ནར་སྐྱེས་པའི་སྨན་རྫས་སྐོར་དང་སྔོ་བདུད་རྩི་
རྟགས་ངུའི་ལོ་རྒྱུས་སྐོར་ལ་སོགས་རྩོམ་ཡིག་བཅུ་ཕྲག་འགའ་ལྗགས་རྩོམ་གནང་
ཡོད་པ་དང༌། ལྷག་པར་ལོ་ངོ་ཉི་ཤུ་ལྷག་ནང་ལས་ཞོར་དུས་ཚོད་ཁོ་ན་སྤྱད་
གནང་སྟེ་ཚད་ལྡན་སྲོལ་རྒྱུན་གཞུང་ལུགས་ལ་གཞི་བཅོལ་བ་དང༌། མཁས་
དབང་སློབ་དཔོན་དམ་པ་ཚོའི་མན་ངག་ཕྱག་ལེན་ཁག་ཕྱོགས་བསྡུས། ཁོང་
རང་ཉིད་ཀྱིས་ལོ་ངོ་བཅུ་ཕྲག་འགའི་ནང་གནའ་དེང་གཉིས་ཀྱི་ཕྱག་ལེན་མྱོང་བྱ་
ཟུང་འབྲེལ་གཏིང་ཟབ་གནང་ནས་ལྗགས་རྩོམ་གནང་བའི་བདུད་རྩི་སྨན་གྱི་
འཁྲུངས་དཔེ་ཞེས་པ་ཁྱོན་ཡིག་འབྲུ་ཁྲི་400ཡོད་པའི་ཕུལ་བྱུང་གཅེས་ནོར་་
གསུང་རྩོམ་འདི་ལྟ་བུ་ཞིག་ང་ཚོ་རྗེས་འཛིན་པར་ཡིག་འཇོག་བཀའ་དྲིན་བསྩལ་
ནས་སྤྱི་ལོ་1998ལོའི་ཟླ་8ཚེས་4ཉིན་སྐུ་གཤེགས་པ་དང༌། དེ་དུས་ཁོང་་་་
དགུང་ལོ་རེ་བརྒྱད་ལ་ཕེབས་ཡོད། མདོར་ན་ཁོང་གི་སྐུ་ཚེ་ཧྲིལ་པོར་གསོ་རིག་
བསྟན་དོན་ཆེད་འབད་པ་ གནང་ བ་ཚང་མས་གོང་གསལ་ལས་མཁྱེན་ངེས་་་
བཅས་སོ། །
550



མི་ཕམ་ཡེ་ཤེས།
མཁས་དབང་མི་ཕམ་ཡེ་ཤེས་མཆོག་ནི་སྤྱི་ལོ་1928ལོར་གཞིས་རྩེ་ལྷ་རྩེ་
རྫོང་ཁོངས་ན་ག་ཕུན་ཁང་གི་ཡབ་པ་སངས་དང་ཡུམ་དཀོན་མཆོག་ལྷ་སྒྲོན་
གཉིས་ཀྱི་སྲས་སུ་སྐུ་འཁྲུངས། ཁོང་ནི་སྨན་པ་མི་རབས་གསུམ་པ་ཡིན་པ་མ་
ཟད་ཕ་མེས་རྣམས་ཁུལ་འདིའི་མིག་འབྱེད་སྨན་པ་མཁས་པ་ཡིན། ཡབ་ཀྱི་ལོ་
འཁོར་མའི་མིག་འབྱེད་ཀྱི་ཐོ་རྣམས་ལོ་ལྟར་ལྷ་ལྡན་སྨན་རྩིས་ཁང་གི་མཁས་
དབང་མཁྱེན་རབ་ནོར་བུ་མཆོག་ལ་སྤྱན་བསྟར་ཞུས་རྗེས། མཁྱེན་རབ་ནོར་
བུ་མཆོག་ནས་གསོས་སྨན་དང་ཕྱག་དཔེ་སོགས་གསོལ་རས་སྩོལ་གྱི་ཡོད། མི་
ཕམ་ཡེ་ཤེས་མཆོག་དགུང་ལོ་བརྒྱད་ནས་བཅུ་གསུམ་བར་ཞིང་ལས་དང་ཕྱུག་རྫི་
སོགས་གནང༌། དགུང་ལོ་བཅུ་གསུམ་ལ་ཡབ་དམ་པ་སྨན་བཅོས་ལ་ཕེབས་
དུས་ཞབས་ཕྱི་དང་ སྦྲགས་ ཞོར་དུ་ སྨན་གཞུང༌ སློབ་སྦྱོང་གནང་འགོ་ཚུགས།
ཁོང་ནི་རང་བཞིན་གྱི་ཤེས་རབ་གསལ་ཞིང་བརྩོན་འགྲུས་ཆེ་བར་བརྟེན་སྨན་
བཅོས་ལ་ཕེབས་དུས་ཕྱོགས་གཅིག་ནས་བོང་བུ་སོགས་ཁལ་མ་འདེད་པ་དང་
ཞོར་དུ་སྨན་གཞུང་བློ་འཛིན་གནང་ནས་རྒྱུད་གསུམ་དང་སྨན་ནུས་སོགས་སྨན་
གཞུང་མང་ཆེ་བ་ཁལ་འདེད་ཞོར་དུ་བློ་འཛིན་གནང་༌། དགུང་ལོ་བཅོ་ལྔར་
ཕེབས་དུས་ཡུམ་གྱི་འཁྲུངས་ཡུལ་ལྷོ་ཁ་བདེ་ཆེན་ཆོས་འཁོར་དུ་གནས་སྤོས་་
གནང༌། དགུང་ལོ་བཅོ་བརྒྱད་ལ་བདེ་ཆེན་དགོན་གྱི་གྲྭ་པ་གནང་བ་དང༌
ཆབས་གཅིག་ཁོང་ལ་སྨན་གཞུང་གི་རྨང་གཞི་ཡོད་པར་བརྟེན་ལྷ་ས་སྨན་རྩིས་
ཁང་དུ་སློབ་སྦྱོང་གནང་བར་གཏོང་གནང་མཛད། དགུང་ལོ་ཉི་ཤུ་རྩ་ལྔར་
551



སྨན་རྩིས་གཉིས་ལྡན་གྱི་གྲུབ་འབྲས་གཟེངས་སུ་ཐོན་པའི་སྒོ་ནས་སློབ་གྲྭ་ཐོན་པ་
དང༌། རང་དགོན་དུ་ཕྱིར་ལོག་གནང་ནས་སྨན་རྩིས་ཀྱི་ཕྱག་ལས་མུ་མཐུད་
གནང་། ལྷག་པར་ཡབ་དམ་པའི་མིག་འབྱེད་ཀྱི་ཤུལ་འཛིན་གནང་ནས་ས་
ཕྱོགས་གང་སར་ཕེབས་ནས་མིག་འབྱེད་སྨན་པ་གནང་བ་དང༌། མིག་ནད་
བར་གྲིབ་ཀྱི་ལག་ལེན་བྱས་པའི་ནད་པ་མི་གྲངས་བདུན་བརྒྱ་ལྷག་ཙམ་ཡོད་པ་
ལ་88 % ཡན་གྱི་ཕན་འབྲས་ཐོན་པར་བརྟེན་སྐད་གྲགས་ཡོད་པའི་མིག་འབྱེད་
སྨན་པ་མཁས་པ་ཞིག་ཆགས་པ་རེད། དགུང་ལོ་སུམ་ཅུ་ཐོག་གྲྭ་ཚང་དང་ཅུང་
མི་མཐུན་པའི་རྐྱེན་གྱིས་སླར་ཡང་ལྷ་ལྡན་སྨན་རྩིས་ཁང་དུ་ཕེབས་ནས་རྒན་ཚབ་
གནང་། །
དགུང་ལོ་སུམ་ཅུ་སོ་གཅིག་ལ་སྨན་རྩིས་ཁང་དང་ལྕགས་པོ་རིའི་སྨན་དཔེ་
མ་ཐོན་པའི་སློབ་མ་ཉི་ཤུ་རྩ་བདུན་གྱི་དགེ་རྒན་གནང༌། དགུང་ལོ་སུམ་ཅུ་སོ་
ལྔར་སྨན་པའི་ཕྱག་ལས་གནང་། དགུང་ལོ་སུམ་ཅུ་སོ་དྲུག་དང་སོ་བདུན་
གཉིས་ལ་སྙེ་མོ་ཁུལ་དུ་ནད་རིམས་ཁྱབ་བརྡལ་ཆེན་པོ་ཞིག་བྱུང་བར་འགོག་
བཅོས་ཀྱི་སྨན་བཅོས་རུ་ཁག་གི་སྣེ་ཁྲིད་དང་སྨན་བཅོས་ཀྱི་གཙོ་བོའི་འགན་
འཁུར་གནང་། དགུང་ལོ་བཞི་བཅུ་ཞེ་གཉིས་ལ་སྨན་རྩིས་ཁང་དུ་གསོ་རིག་
ཞིབ་འཇུག་ཙུའུ་ཞིག་བཙུགས་གནང་བ་དང༌། ཁོང་གིས་ཙུའུ་འདིའི་ཙུའུ་
ཀྲང་གི་འགན་བཞེས་གནང་། ཙུའུ་འདི་ནད་ཐོག་ཞིབ་འཇུག་བྱེད་རྒྱུ་གཙོ་
བོར་བཞག་ནས་གློ་ཡུའི་གཉན་ཚད་དང༌། རུས་རྐང་གཉན་ཚད། མཆིན་
པའི་སྲིན་སྐྲན་བཅས་གཙོ་གནད་དུ་བཟུང་ནས་སྨན་གསར་པ་ཁ་ཤས་བཟོས་པ་
སྟེ། གློ་ཡུའི་གཉན་ཚད་ལ་སྤང་རྒྱན་བཅུ་པ། རུས་རྐང་གཉན་ཚད་ལ་སྟབ་
སེང་བརྒྱད། མཆིན་པའི་སྲིན་སྐྲན་ལ་གུར་ཏིག་བདུན་བཅས་ཀྱི་ནད་ཐོག་
ཐད་ཕན་འབྲས་གཟེངས་སུ་ཐོན་པར་བརྟེན་རྒྱུན་སྤྱོད་སྨན་གྱི་ཁོངས་སུ་བཞག་
ཡོད། དགུང་ལོ་བཞི་བཅུ་ཞེ་བདུན་ལ་ཕེབས་དུས་གསོ་རིག་ཞིབ་འཇུག་ཙུའུ་
དེ་ཞིབ་འཇུག་སོའོ་ལ་བསྒྱུར་བ་དང་། སོའོ་དེའི་སོའོ་ཀྲང་གི་འགན་བཞེས་
552



གནང་། སྨན་གཞུང་ཞིབ་འཇུག་དང་ནད་ཐོག་ཟུང་སྦྲེལ་གྱི་སྨན་གཞུང་ཁ་
ཤས་རྩོམ་སྒྲིག་བྱས་པ་དཔེར་ན། སྨན་དཔེ་སྐྱ་རེངས་གསར་པ་པ་དང་རྐང་
རྗེན་སྨན་པའི་སྦྱོར་སྡེ་གསར་སྒྲིག་སོགས་ཀྱི་རྩོམ་སྒྲིག་ལས་འགན་གྱི་འགན་
འཁུར་གནང་ཡོད། དགུང་ལོ་ལྔ་བཅུ་ལྔ་བཞིར་སྨན་རྩིས་ཁང་གི་ཡོན་ཀྲང་སྐུ་
གཞོན་པའི་དབུ་གནས་དང༌། དགུང་ལོ་ལྔ་བཅུ་ལྔ་དྲུག་ལ་བོད་རང་སྐྱོང་
ལྗོངས་བོད་སྨན་སློབ་གྲྭའི་ཞོའོ་ཀྲང་གནང་བ་སྦྲགས་གལ་ཆེའི་སློབ་ཚན་ཁག་
གཅིག་ཀྱང་སྐུ་ངོ་མས་སློབ་ཁྲིད་གནང་ནས་སློབ་མ་རྣམས་ལ་གྲུབ་འབྲས་བཟང་
པོ་ཐོབ་ཡོད། དགུང་ལོ་དྲུག་ཅུ་རེ་གཉིས་ལ་བོད་སྨན་སློབ་གྲྭ་བོད་ལུགས་གསོ་
རིག་སློབ་གྲྭ་ཆེན་མོར་ཟླ་བསྒྲིལ་བཏང་བ་དང་ཆབས་ཅིག་སློབ་ཆེན་པུའུ་ཡིས་
ཀྲུའུ་རེན་དང་སློབ་སྟོན་ཁྲུའུ་ཡི་ཁྲུའུ་ཀྲང་གཅིག་ལྕོག་གནང་། སྔ་རྗེས་སུ་ཁོང་
གིས་མིག་འབྱེད་ལག་ལེན་གསལ་སྟོན་དང་། རུས་པ་ཆག་བཅིངས་བྱ་ཐབས།
རྒྱུན་མཁོའི་བོད་སྨན་ཁག་གི་ཕན་ནུས་སོགས་རྩོམ་ཡིག་མང་དག་བྲིས་གནང་
ཡོད། ད་ལྟ་ཁོང་རྒན་ཡོལ་གནང་ཀྱང་གཟིམ་ཤག་ཏུ་རྩོམ་ཡིག་དང་ནད་པ་
གཟིགས་རྒྱུ་མུ་མཐུད་གནང་བཞིན་ཡོད་ལ་རྒྱལ་སྤྱིའི་ཐོག་བཅོས་ཐབས་མེད་
པའི་མཆིན་པའི་སྲིན་སྐྲན་སོགས་ལ་སྨན་བཅོས་གནང་ནས་སེང་དྲག་སོང་བར་
བརྟེན་ཁྲེན་ཏུའུ་སོགས་ཀྱི་སྨན་ཁང་ཆེ་རིགས་ཁག་གི་མཁས་དབང་རྣམས་ཀྱང་
ཧང་སངས་ཀྱི་ཡོད་པ་རེད། མདོར་ན་མཁས་དབང་མི་ཕམ་ཡེ་ཤེས་མཆོག་ནི་
སྔ་ཕྱི་བར་གསུམ་དུ་བོད་ལུགས་གསོ་རིག་ལ་ཞིབ་འཇུག་དང༌། ནད་ཐོག་སྨན་
བཅོས། གསོ་རིག་སློབ་གསོ་བཅས་ལ་ལེགས་སྐྱེས་ཆེན་པོ་འབུལ་མཁན་གྱི་
མཁས་དབང་ཞིག་རེད། །
553



བསྟན་འཛིན་དབང་གྲགས།
བསྟན་འཛིན་དབང་གྲགས་ནི་བོད་ལྗོངས་ནག་ཆུ་ཀྲོན་ཆུས་སྦྲ་ཆེན་རྫོང་
ལུང་བཟང་གྲོང་ཚོར་བོད་ཆུ་ཁྱི་(སྤྱི་ལོ་1922ལོའི་ཟླ་12པའི་ཚེས་15ཉིན་)ལོར་
འཁྲུངས། དགུང་ལོ་ལྔ་ལ་ཡི་གེ་བསླབས། གྲྭ་མིང་བསྟན་འཛིན་དབང་
གྲགས་བཏགས། དགུང་ལོ་བརྒྱད་ནས་རང་དགོན་དུ་དགེ་རྒན་ཆེན་མོ་ལ་
བསྟེན་ནས་མཚན་ཉིད་རིག་གཞུང་རྣམས་ལ་སློབ་སྦྱོང་བྱས་ཏེ། དགུང་ལོ་
བཅུ་དྲུག་ལ་དགེ་བཤེས་ཀྱི་མཚན་བཞེས། དེ་ནས་ སྒྲ་རིག་དང་རྩིས་རིག
གསོ་རིག་སོགས་བོད་ཀྱི་རིག་གནས་ཆེ་ཆུང་བཅུ་ལ་སློབ་སྦྱོང་མང་ཙམ་གནང་བ་
དང་ཆབས་ཅིག་ཆོས་ལུགས་ཀྱི་བྱེད་སྒོ་སྔོན་འགྲོ་དང༌། དེ་དག་དང་འབྲེལ་
བའི་དྲན་རྟེན་དེབ་ཆུང་ ཁ་ ཤས་ བྲིས་ ཀྱང་ “ རིག་ གསར་” དུས་ སུ་ བརླགས།
(༡མདོ་སྔགས་སེམས་གསུམ་བཤད་སྒྲུབ་སྒོམ་པའི་ལག་ལེན་ལོ་བཅུ་གསུམ་གྱི་
ཁོངས་སུ་བསྡུས་པ་ཟིན་བྲིས་གསལ་བའི་མེ་ལོང་། ༣བྱང་སེམས་ཀྱི་བསླབ་
བཏུས་གཡུང་དྲུང་སེམས་དཔའི་སྤྱོད་པ་ཟབ་མོ་ཙན་དན་དཀར་པོའི་དྲི་བསུང་།
༣ཐེག་པ་རིམ་དགུའི་བརྗོད་དོན་གསལ་བར་བྱེད་པའི་རྣམ་བཤད་ཐར་ལམ་
བསྒྲོད་པའི་ཐེམས་སྐས། ༩སུམ་ཅུ་པ་དང་རྟགས་ཀྱི་འཇུག་པའི་འགྲེལ་བ་བློ་
གྲོས་གསར་བུའི་དགྱེས་བསྐྱེད་བཅས་ཡིག་འབྲུ་ཁྲི་ཉི་ཤུ་ལས་བརྒལ་བ་རང་
གཞན་གྱི་དོན་དུ་བྲིས་ཀྱང་འགྲོ་དོན་མ་འཕེལ་བར་ལུས་སོ། ）
ཏང་གི་སྲིད་ཇུས་དོན་འཁྱོལ་བྱུང་ནས་བཟུང་། སྟོད་མངའ་རིས་ཀྱི་ལོ་
རྒྱུས་ཞེས་ཉེ་རབས་ཀྱི་ཆབ་སྲིད་ལམ་ལུགས་དང༌། དགོན་སྡེ་བསྐྱར་བཞེངས།
554



གསར་དར་གྱི་སྟོབས་ཤུགས་སོགས་ཡིག་འབྲུ་ཁྲི་ཉེར་ལྔ་བྲིས་པ་དཔར་དུ་བསྐྲུན།
འབྲེལ་ཡོད་མང་ཚོགས་ཀྱི་རེ་བ་བཞིན། རང་དགོན་བསྐྱར་བཞེངས་རྟེན་
དང་བརྟེན་པའི་སྐུ་གསུང་ཐུགས་རྟེན་མ་སྡུག་ཙམ་གྲུབ་སྟེ་དཀར་ཆག་བཞིན་
དང་རང་གི་ལས་དོན་གྱི་ལོ་རྒྱུས། ཉིན་ཐོའི་རྩིས་ཁྲ། རང་གཞན་གྱི་དོན་
མཐུན་བསླབ་བྱའི་དྲན་རྟེན་སོགས་ཡིག་འབྲུ་ཁྲི་བཅོ་ལྔ་བྲིས་ཏེ་ལོ་རྒྱུས་སུ་བཞག
སྨན་རྩིས་ཁང་གི་ལས་དོན་ཐད་དཀའ་ངལ་ཁྱད་བསད་ཀྱིས་བོད་ཀྱི་གསོ་རིག་
བརྒྱུད་འཛིན་དང་། དར་སྤེལ། མི་དམངས་ཀྱི་དགོས་མཁོའི་ཆེད་དུ་སྨན་
རྩིས་ཁང་ཡན་ལག་བརྒྱད་ཀྱི་རྩ་འཛུགས་བོད་ཕྱི་ཟུང་འབྲེལ་དང་གནམ་རིག་
སྐར་རྩིས་ཞིབ་འཇུག་ཁང་། བོད་སྨན་བཟོ་གྲྭ་ཆུང་ཆུང་བཅས་གསར་བསྐྲུན་
གནང་ཞིང་། ། དེ་ཡི་ལོ་རྒྱུས་དང་། གསོ་རིག་རྨང་གཞིའི་ཤེས་ཡོན་སྐོར་ལྔ།
དེ་བཞིན་གཟུགས་ཁམས་རིག་པ། ནད་ཐོག་རིག་པ། བརྟག་ཐབས་རིག་པ།
གསོ་ཐབས་ཀྱི་རིག་པ་སོགས་ལག་ལེན་འཁྱེར་བདེའི་སློབ་དེབ་ཡིག་འབྲུ་ཁྲི་ཉི་ཤུ་
སྐོར་བྲིས་ཏེ་བཤད་ཁྲིད་གནང་བ་དང༌། གསོ་རིག་གཙོ་བོར་གྱུར་པའི་རྩིས་
རིག ཆོས་ལུགས་ཀྱི་རིགས་པའི་གཞུང་ལུགས་སོགས་སློབ་ཕྲུག་ཉིས་བརྒྱ་ལྷག་
གསོ་སྐྱོང་གིས་ལས་ཡུལ་ཁག་ལ་དངོས་སུ་ལས་ཀ་བྱེད་བཞིན་དང་གོང་འཕེལ་
ཡང་འགྲོ་གི་ཡོད། སྒོ་དབྱེའི་སྲིད་ཇུས་ལྟར་གངས་དཀར་ཏེ་སེ་བོད་ཀྱི་སྨན་
རྩིས་སློབ་གྲྭ་དང་དེའི་སྒོ་བསྟེན་སྨན་ཁང་གི་རྟེན་དང་བརྟེན་པ་འཛུགས་སྐྲུན་
འགྲོ་གྲོན་ཕྱི་དངུལ་ནང་འདྲེན་བྱས་ཏེ་སློབ་ཕྲུག་བཞི་བཅུ་དང་ལས་མི་ཡོངས་
རྫོགས་བསྡོམས་མི་གྲངས་ལྔ་བཅུ་ཡོད་པ་དེ་བཙུགས། མི་དམངས་ལ་སྟབས་
བདེ་དང་ཕན་བདེ་བཟོ་བའི་བསམ་པས་ཀུན་ནས་སླངས་སྟེ། རང་དགོན་གྱི་
ཉེ་འདབས་སུ་སྒོ་བསྟེན་སྨན་ཁང་རགས་བསྡུས་ཙམ་ཞིག་བསྐྲུན་ཏེ་1996ལོ་
ནས་ལག་ལེན་བྱེད་བཞིན་ཡོད། ཁོང་གིས་རྒྱལ་ཁབ་དང་མི་དམངས་ཀྱིས་
ཁོང་ ལ་ གནང་ བའི་ དངོས་ནོར་ གྲོན་ཆུང་ གིས་ དགོན་ པ། འཕྲོད་ བསྟེན།
རིག་སློབ། རྒུད་སྐྱོབ་བཅས་ལ་ཞལ་འདེབས་སུ་ཕུལ་པ་1984ལོ་ནས་་་་་་་
555



1998ལོ་བར་བསྡོམས་མི་དམངས་ཤོག་སྒོར་1161825. ooཟིན་ཡོད། །
ད་ལྟ་ཁོང་གིས་སྨན་པ་འབུམ་རམས་པ་དང༌། ས་ཁུལ་སྲིད་གྲོས་ཀྱི་ཀྲུའུ་
ཞི་གཞོན་པ། མངའ་རིས་ནང་བསྟན་མཐུན་ཚོགས་ཚོགས་གཙོ། མངའ་
རིས་སྨན་རྩིས་ཁང་གི་ཡོན་ཀྲང༌། གངས་རིའི་སློབ་གྲྭའི་ཞོའོ་ཀྲང་། གུར་
གྱམ་དགོན་གྱི་དམངས་བདག་ཁྲིམས་འཛིན་བཅས་ཀྱི་ཕྱག་འགན་བཞེས་བཞིན་
ཡོད། དེ་སྔོན་བོད་ལྗོངས་མི་དམངས་འཐུས་མི་སྐབས་བཞི་པ་དང་ལྔ་པ་་
གཉིས་དང་། རྒྱལ་ཡོངས་སྲིད་གྲོས་སྐབས་བརྒྱད་པའི་ཨུ་ཡོན། རྒྱལ་ཡོངས་
ཆོས་ཚོགས་ཀྱི་ལས་འཛིན། ཤིན་ཅང་སྲིད་གྲོས་ཨུ་ཡོན། བོད་ལྗོངས་སྲིད་
གྲོས་ཨུ་ཡོན། བོད་ལྗོངས་ནང་བསྟན་མཐུན་ཚོགས་ཀྱི་ལས་འཛིན། བོད་
ལྗོངས་ཚན་རྩལ་ཚོགས་པའི་ཨུ་ཡོན། བོད་ལྗོངས་གསོ་རིག་ཀུན་འདུས་དག་
ཞུས་ཀྱི་ཚོགས་མི། བོད་ལྗོངས་རྩིས་རིག་ཀུན་འདུས་ཀྱི་ཚོགས་གཙོ་གཞོན་པ།
ས་ཁུལ་འཕྲོད་བསྟེན་ཅུས་ཀྱི་ཅུས་ཀྲང་གཞོན་པ། ས་ཁུལ་མི་དམངས་སྨན་
ཁང་གི་ཡོན་ཀྲང་གཞོན་པ་སོགས་ཕྱག་མི་ཉུང་བ་བཞེས་ཤིང༌། ལས་དོན་དེ་
དག་གི་ནང་ལ་གྲུབ་འབྲས་ཆེན་པོ་ཐོབ་པར་རིམ་པ་གོང་འོག་བར་གསུམ་གྱིས་
གཟེངས་བསྟོད་སྣ་ཚོགས་ཐོབ། དཔེར་ན། རྒྱལ་ཡོངས་མི་རིགས་མཐུན་
སྒྲིལ་སྔོན་ཐོན་པ། གྲངས་ཉུང་མི་རིགས་ཁུལ་གྱི་སྨན་དོན་ལག་རྩལ་སྔོན་ཐོན་
པ། གྲངས་ཉུང་མི་རིགས་ཁུལ་ཚན་རིག་ལག་རྩལ་སྔོན་ཐོན་པ། དགོན་སྡེ་
བདག་གཉེར་བྱེད་པའི་ཕུལ་བྱུང་གི་མི་སྒེར། ཏང་དང་རྒྱལ་ཁབ་མི་དམངས་
ཀྱི་ཆེད་དུ་བྱས་རྗེས་བཞག་ཡོད་པས་གཟི་བརྗིད་ཀྱི་ལག་འཁྱེར་སོགས་ལྟ་བུ་རེད།
རྒྱལ་ཁབ་ཀྱིས་ཁོང་ལ་རྒྱལ་ཁབ་རིམ་པའི་ཆེད་ལས་མཁས་པའི་མཚན་བཏགས་
ཐོག་ཟླ་རེར་ཕོགས་གསབ་སྒོར་ ༡༠༠རེ་ལག་འཁྱེར་དང་སྦྲགས་ཏེ་བསྩལ་་་་་
ཡོད། །
556



བྱམས་པ་འཕྲིན་ལས།
བྱམས་པ་འཕྲིན་ལས་ནི་སྤྱི་ལོ་་་་
1940ལོར་རྣམ་གླིང་རྫོང་ཁོངས་ ཐོབ་་་
རྒྱལ་ཆུས་མཚར་རི་ཤང་དགུང་ཁང་ཞེས་
པའི་ཁྱིམ་དུ་འཁྲུངས། དགུང་ལོ་དགུ་
ནས་བཅུ་བཞི་བར་དབེན་དགོན་པར་་
ཆོས་ཞུགས་ཀྱི་དགོན་པའི་ཚོགས་འདོན་
དང་། ཆོས་སྤྱོད་ཀྱི་བྱེད་སྒོར་གནས།
དགུང་ལོ་བཅོ་ལྔ་ནས་ཉི་ཤུ་བར་གོང་ས་
པཎ་ཆེན་སྐུ་ཕྲེང་བཅུ་པ་ཆེན་པོ་མཆོག་
གིས་སྐོང་འཛུགས་གནང་བའི་སྨན་སློབ་
གཞིས་རྩེ་བཀྲས་ལྷུན་སྐྱིད་ནགས་དྲང་་
སྲོང་བདེ་གླིང་སྨན་ཁང་དུ་དེ་སྔ་པཎ་ཆེན་སྐུ་ཕྲེང་དགུ་པའི་སྐབས་སྔགས་ཆེན་
ཧུ་ཐོག་ཐུའི་བླ་སྨན་མཁས་དབང་གསོལ་དཔོན་ཟླ་བ་ལགས་ཞུ་བའི་ཉན་སློབ་
རྩེར་སོན་བཀྲས་ལྷུན་ཟླར་པ་ཁམས་ཚན་གྱི་གྲྭ་སྔགས་མཆོད་དཔོན་ལ་དཀའ་
ཆེན་བློ་བཟང་བཀྲ་ཤིས་མཆོག་ལ་ལས་ཚན་པའི་དབུ་གནས་དང་སྐུའི་བླ་སྨན་པ་
ཆེན་པོ་དང་། སློབ་གྲྭའི་དབུ་འཛིན་དང་དགེ་རྒན་ཆེན་མོ་གཅིག་ལྕོག་གི་
ཐུགས་དམ་བསྐོ་བཞག་གནང་བ་དང༌། གཞུང་ས་སྨན་རྩིས་ཁང་གི་མཁས་
དབང་མཁྱེན་རབ་ནོར་བུ་མཆོག་གི་སྐུའི་ཉན་སློབ་རྩེར་སོན་སྟོད་ངམ་རིང་ཆོས་
557



གྲྭ་ཚུལ་ཁྲིམས་ལགས་གདན་ཞུས་ཀྱི་ཞབས་གཏོད་དབུ་གནས་དང་སྐུའི་བླ་སྨན་
སྐུ་གཞོན་སློབ་གྲྭའི་དབུ་འཛིན་དང་དགེ་རྒན་སྐུ་གཞོན་དུ་ཐུགས་དམ་བསྐོ་་་
བཞག་གནང་བ་དང་། གཞན་ཡང་པཎ་ཆེན་སྐུ་ཕྲེང་དགུ་པའི་སྐབས་ཀྱི་དྲང་
སྲོང་བདེ་གླིང་སྨན་སློབ་ཀྱི་སློབ་མ་རྒན་གྲས་བཀྲས་དགོན་ལྕགས་པོ་ཁམས་ཆེན་
གྱི་དྲུང་སྤེན་པ་ལགས་དགེ་རྒན་སྐུ་གཞོན་དུ་བསྐོ་བཞག་གི་བཤེས་གཉེན་བཟང་
པོའི་སློབ་སྟོན་འོག་ རྒྱུད་གསུམ་གཙང་ཐོན་དང་མན་རྒྱུད་ཚ་གྲང་གལ་མདོ་
སོགས་འབྲེལ་ཡོད་རྩ་འབྲེལ་དང་ཟུར་ཁོལ་སློབ་གཉེར་དང་སྦྱངས་སྤྱོད་ཟུང་
འབྲེལ་གྱི་སློབ་ཡུན་ལོ་བདུན་བར་གནང༌། ། ་
དགུང་ལོ་ཉེར་གཅིག་ནས་སོ་བརྒྱུད་བར་དམངས་གཙོ་བཅོས་བསྒྱུར་གྱི་
ལམ་ནས་རང་གཞིས་མཚར་ཡུལ་དུ་གཙོ་ཆེར་ཞིང་ལས་དང་ ཤང་གི་ཚོང་པ་
བཅས་ཀྱི་དུས་འདའ་བར་དེ་འབྲེལ“ རིག་གནས་གསར་བརྗེ”སོགས་ཀྱིས་བོད་
སྨན་ལག་ལེན་ལྐོགཱ་སུད་ཙམ་ལས་དངོས་གསལ་བྱེད་སྒོ་བསྡུས། དགུང་ལོ་སོ་
གཉིས་ནས་བཞི་བཅུ་བར་ཀྲུང་དབྱང་གིས་བོད་ཀྱི་ལས་དོན་ཞུགས་ཚོགས་ཀྱི་
མཛད་བཟང་སྲིད་ཇུས་འོག་གཞི་ནས་ཐོབ་རྒྱལ་ཆུས་སུ་མ་དངུལ་སྦྱིན་གཡར་
མེད་པའི་སྒོ་ནས་རང་འགོ་རང་ཐོན་གྱི་བོད་ལུགས་སྨན་པའི་ཞབས་ཞུ་ཚོགས་
ཆུང་འཛུགས་དགོས་ཀྱིས་ཆུས་ཀྱི་བཀའ་བཀོད་འོག་ཁོང་དང་། ལྗོངས་སྨན་
རྩིས་ཁང་གི་སློབ་ཐོན་མཁས་དབང་ཐུབ་རྣམ་ལགས་སོགས་ཀྱིས་ཡུལ་འདིའི་སྔོ་
སྨན་གང་འཛོམས་སྣེ་གྲངས་སུམ་ཅུ་ལྷག་ཙམ་ཐང་ཕྱེ་རིལ་གསུམ་བྱས་པའི་ཞིང་
འབྲོག་མང་ཚོགས་ཀྱི་རྒྱུན་མཐོང་ཆམ་རིམས་དང༌། བཤལ་ནད་སོགས་ལ་
ཕན་རྒྱ་མངོན་ཆེན་བྱུང་བའི་རྨང་གཞིའི་ཐོག་རིམ་བཞིན་ཐོབ་རྒྱལ་ཆུས་ཀྱི་ཉེ་
འདབས་གཞིས་རྩེའི་ས་ཁུལ་གང་སར་སྙན་གྲགས་ཆེར་འཕེལ་གྱི་ཉིན་ལྟར་ནད་
པ་བརྒྱ་དང་ལྔ་བཅུ་ཙམ་ལ་བོད་སྨན་རྟ་བདུན་དབང་པོའི་འོད་སྣང་དྲོ་སྐྱིད་ཀྱི་
འཚོ་བ་རིམ་བཞིན་དར་འགོ་ཚུགས་པ་དང༌། 1979ཙམ་ལ་ལྗོངས་ཡོངས་ཀྱི་
བོད་སྨན་ལག་རྩལ་གོ་གནས་བསྐོ་བཞག་གི་རྒྱུགས་བཤེར་ཐོག་མ་དེ་གནང་བའི་
558



ནང་ཁོང་རང་བརྒྱ་ཆ་དགུ་བཅུ་ཡན་ལོན་པར་རབས་འབྱམས་སྨན་པའི་གོ་མིང་
ཐོབ། དགུང་ལོ་ཞེ་གཅིག་ནས་ཞེ་བཞི་བར་གཞེས་རྩེ་ས་གནས་འཕྲོད་བསྟེན་
སློབ་གྲྭར་འབྲིང་རིམ་བོད་སྨན་ཆེད་ལས་སློབ་གྲངས་45ཡོད་པའི་འཛིན་གྲྭ་ཞིག་
གསར་འཛུགས་བསྐྱངས་པར་དེ་དག་གི་དགེ་རྒན་བཀའ་འགུགས་གནང་བར་
སློབ་མ་རྣམས་ལ་ བཅོས་མིན་གྱི་བྱམས་བརྩེའི་ བསམ་ པས་རྒྱུད་གསུམ་དང༌།
ལུས་ཟླ། སྨན་ནུས་སོགས་བློ་འཛིན་ལྕག་འདེབས་ནན་བསྐུལ་གྱི་རྒྱུགས་་་་
བཤེར་ཡང་ཡང་བྱས་པའི་མཐུ་ལས་སློབ་ཐོན་སློབ་མ་རྣམས་གཞིས་རྩེ་ས་གནས་
སྨན་རྩིས་ཁང་དང་རྫོང་སྒོ་བསྟེན་བོད་སྨན་ཆ་རྐྱེན་ཞན་པ་རྣམས་ལ་ཕན་ཐོག་
ཧ་ཅང་ཆེན་པོ་བྱུང་ཡོད། དགུང་ལོ་ཞེ་ལྔ་ནས་ལྔ་བཅུ་བར་ས་གནས་སྨན་
རྩིས་ཁང་དུ་ཡོན་ཀྲང་གཞོན་པའི་གོ་གནས་བསྐོ་བཞག་གནང་བ་བཞིན་སྨན་
དོན་ལས་ཀར་འགན་འཁུར་གང་ནུས་ཐོག་ཉིན་ལྟར་ནད་པ་གྲངས་བརྒྱ་དང༌
སུམ་ཅུ་ཡས་མས་ལ་སྨན་བཅོས་དང་ཆབས་ཅིག་གཟའ་འཁོར་རེའི་གཟའ་མིག་
དམར་ཡིན་རེ་བཞིན་སྨན་ཁང་གི་སྨན་པ་རྒན་དར་གཞོན་གསུམ་ཚང་མར་སློབ་
ཚན་ཆུ་ཚོད་གཉིས་རེ་ཁྲིད་པ་སོགས་གནང་བ་དང༌། སྤྱི་ལོ་1985ལོར་ཡང་
བསྐྱར་ལག་རྩལ་གོ་མིང་ཐེངས་གཉིས་པའི་སྐབས་འབུམ་རམས་སྨན་པ་གཞོན་
པའི་གོ་མིང་ཐོབ། དེ་རྗེས་ལྗོངས་སྨན་རྩིས་ཁང་གི་ཡོན་ཀྲང་ཆེན་མོ་མཆོག་
ནས་བཀའ་བཀོད་བཞིན་ནད་སྐྱོང་སྨན་པའི་རྒྱུན་སྤྱོད་ལག་ལེན་གྱི་ཤེས་བྱ་ཞེས་
པའི་རྩོམ་སྒྲིག་ཚོགས་ཆུང་གི་རྩོམ་འབྲིའི་གཙོ་འགན་འཁྱེར་བའི་ཚོགས་ཆུང་གི་
རྩོམ་ཡིག་དེ་དག་རྒྱལ་ཡོངས་བོད་ལུགས་སྨན་པའི་རྒྱུན་སྤྱོད་ཤེས་བྱའི་ཚོད་ལྟའི་
མ་དཔེར་གྱུར་པ་དང༌། 1986ལོར་སྣོད་མཁྲིས་རྡོ་སྐྲུན་ལ་བརྟག་བཅོས་བྱས་
པའི་མྱོང་འབྲས་ཕྱོགས་བསྡུས་ཞེས་པ་ལྗོངས་བོད་སྨན་དར་རྒྱས་ཚོགས་འདུའི་
རྩོམ་ཡིག་ཁོངས་སུ་སྤེལ་གནང་། དགུང་ལོ་ང་བརྒྱུད་ནས་བཟུང་བར་དེ་སྔ་
པཎ་ཆེན་སྐུ་ཕྲེང་བཅུ་པ་ཆེན་པོ་སྐུ་ཞལ་བཞུགས་སྐབས་ཀྱི་ཐུགས་རེ་དང་སུད་
སེ་རྒྱ་གྲམ་དམར་པོའི་ཡོན་བདག་དང་། རྒྱལ་ཁབ་དང་རང་ལྗོངས་ས་གནས་
559



འབྲེལ་ཡོད་རྣམས་ཀྱིས་བཅོས་མིན་རྒྱབ་སྐྱོར་བཅས་ལ་བརྟེན་གཞིས་རྩེ་པཎ་
གཞུང་བོད་སྨན་སློབ་གྲྭ་གསར་འཛུགས་གནང་རྒྱུའི་མཐུན་རྐྱེན་བཟང་པོའི་
མཚམས་སྦྱོར་འོག་སློབ་གྲྭའི་ཁྱོན་ཡོངས་ཀྱི་འགན་འཛིན་དང་། དགེ་རྒན་
གཅིག་ལྕོག་གི་འགན་འཁུར་ཐོག་སློབ་མ་མི་གྲངས་བཞི་བཅུ་ཙམ་ལ་རྒྱུད་གསུམ་
ཆ་ཚང་དང་། ལུས་ཐིག་ཟླ་ནོར་སོགས་སློབ་ཁྲིད་དང་། སློབ་མ་རྣམས་ཀྱི་
སྨན་གཞུང་སོགས་ངག་ཟིན་ཚིག་རྐང་ཆིག་ཁྲི་ཉིས་སྟོང་ནས་བརྒྱུད་སྟོང་བར་
སློབ་མ་སོ་སོའི་ཤེས་བློར་བརྟེན་པའི་བློ་འཛིན་རྒྱུགས་བཤེར་གནང་། ད་དུང༌
སློབ་གྲྭའི་ནང་ཁོང་གིས་སྒོ་བསྟེན་སྨན་ཁང་དང༌། ནད་གཉེར་ཁང་། སྨན་
བཟོ་ཁང་བཅས་གསུམ་གསར་འཛུགས་ཐོག་ལག་ལེན་དངོས་ཀྱི་ནང་སྦྱོང་སྤྱོད་
བཟུང་འབྲེལ་གྱི་ལོ་དྲུག་ལྷག་ཙམ་རིང་འབད་བརྩོན་ལྷོད་མེད་བྱས་པས་བརྒྱ་ཆ་
བརྒྱད་ཅུ་ལྷག་ཙམ་ལ་རྒྱུན་མཐོང་གི་ནད་གཞི་ཚང་མར་རང་རྐྱ་འཕེར་བའི་སྒོ་
ནས་སྨན་བཅོས་བྱེད་བཞིན་པ་མ་ཟད་སྨན་དང་སྨན་པ་དཀོན་པའི་ཞིང་འབྲོག་
ས་ཁུལ་དེ་རང་དུ་ཁྱིམ་འཛུགས་རྒྱུད་སྤེལ་བྱས་པ་རེད། དགུང་ལོ་དྲུག་ཅུ་ལོ་
ནས་བཟུང་དེ་སྔ་ཐོན་ཟིན་པའི་སློབ་མ་བསྡུ་སྐོང་ཐོག་ཟབ་སྦྱོང་དང་། སོ་
སོའི་ཡུལ་ལུང་འདྲ་མིན་གྱི་ནད་གཞིའི་རྣམ་གྲངས་དར་ཁྱབ་ཆེ་ཆུང་སོགས་ལ་
ཕན་ཚུན་ཉམས་མྱོང་སྤེལ་རེས་དང་གང་ཅིའི་སྤྱོད་ཡོན་ཐད་ཕྱོགས་བསྡོམས་
ལན་གཅིག་གནང་། ཡང་ལོ་སྨད་དུ་ཡང་བསྐྱར་སློབ་མ་མི་གྲངས་བཞི་བཅུ་
ནས་ལྔ་བཅུ་བར་མཐའ་ཁུལ་སྨན་པ་ཆེས་དཀོན་པའི་ཞིང་འབྲོག་ས་ཁུལ་ནས་
འདུས་ཏེ་ཡང་བསྐྱར་ཐེངས་གཉིས་པའི་པན་གཞུང་བོད་སྨན་སློབ་གྲྭ་སློབ་ཡུན་
ལོ་ལྔ་སློབ་གཉེར་བྱས་རྗེས་གང་འདུས་དེར་ལོག་གི་གན་དོན་བཞིན་ཞིང་འབྲོག་
མཐའ་ཁུལ་སྨན་པ་དཀོན་པའི་གནས་ཡུལ་འདིར་བོད་ལུགས་གསོ་རིག་བསྟན་
པ་འཛིན་སྐྱོང་སྤེལ་གསུམ་གྱི་ཤུལ་འཛིན་པ་ཞིག་ཆགས་རྒྱུ་གདོན་མི་ཟ། །
560



བསམ་གཏན།
ལྗོངས་རིམ་པའི་་་་་་
མཁས་ དབང་ དང་།
འཇོན་ཐང་ཅན་གྱི་སློབ་་་
ཁྲིད་པ་དགེ་རྒན་ཆེན་མོ་་་
བཅས་ཡིན་པའི་མཁས་་་་་་
དབང་བསམ་གཏན་་་་་་་་་
མཆོག་ནི་བོད་རབ་བྱུང་་་་་
བཅུ་དྲུག་པའི་ས་ཡོས(སྤྱི་
ལོ་1939) ལོའི་སྟོན་ཟླ་་་་
བརྒྱུད་པའི་ནང་གངས་་་་་་
ལྗོངས་ལྷོ་ཁ་འཕྱོངས་རྒྱས་
རྫོང་འཕྱོས་གཏེར་ཆེན་་་་་་་ །
སྟེང་ནང་ཆེན་གདོང་བྲག་
བྱ་བའི་ཁྱིམ་དུ་ཡབ་ཕུར་བུ་
རྡོ་རྗེ་དང་། ཡུམ་ཚེ་རིང་དཔལ་མོ་གཉིས་ཀྱི་ཁྱིའུར་འཁྲུངས་པ་དང་། དེ་
ནས་ཤིང་ཕོ་སྤྲེལ་ཏེ་དགུང་ལོ་དྲུག་ཏུ་ཕེབས་སྐབས་རྒྱལ་དབང་དགེ་འདུན་རྒྱ་
མཚོ་མཆོག་གི་ཞབས་ཀྱིས་བཅག་ཅིང་བྱིན་གྱིས་བརླབས་པ་དང༌། འཇམ་
མགོན་བླ་མ་ཙོང་ཁ་པ་ཆེན་པོའི་སློབ་རྒྱུད་མཚུངས་མེད་དོན་གྲུབ་དཔལ་གྱི་
561



གདན་ས་བཅས་ཡིན་པའི་ཆོས་སྲིད་ཆེན་པོ་བཀྲ་ཤིས་བདེ་ཆེན་དགོན་དུ་ཆོས་
བཞུགས་ཀྱིས་རབ་བྱུང་ཆོས་མིང་དུ་ཐུབ་བསྟན་ཀླུ་སྒྲུབ་ཞུ་བ་དང༌། ཐོག་མར་
གང་ཉིད་ཀྱི་རང་རང་བླ་མ་དབུ་མཛད་མཆོག་གི་ཞབས་ནས་རིག་གནས་ནས་
འགོ་ཚུགས་ཏེ་རིམ་བཞིན་ཆོས་སློབ་དཔོན་དབུ་མཛད་རི་རྒྱལ་ལགས་དང་དོན་
གྲུབ་ལགས་ཀྱི་དབུས་རིམ་བྱོན་ཆོས་རའི་སློབ་དཔོན་རྣམ་པའི་ཞབས་ལ་་་་་
གཏུགས་ནས་དགོན་པའི་འདོན་ཆོས་ཁག་སྟེ། རྒྱུགས་འབུལ་དང་པོའི་ཁོངས་
སུ་གཏན་འབེབས་མཛད་པའི་སྐྱབས་འགྲོའི་འཁོར་བཅས་དང་སྒྲོལ་མའི་འཁོར་
བཅས་སྨོན་ལམ་རྣམ་བརྒྱད། མདོ་མཆོག་ཡེ་ཤེས་དབང་རྒྱལ་ཤེར་ཕྱིན་གྱི་
མདོ། འཇམ་དཔལ་མཚན་བརྗོད་སོགས་ལེ་ཚན་ཁག་ཉི་ ཤུ་ལྷག་ཙམ་དང་།
རྒྱུགས་འབུལ་གཉིས་པའི་ཁོངས་སུ་གཏན་འབེབས་མཛད་པའི་འཇིག་བྱེད་ལྷ་
བཅུ་གསུམ་དང༌། མགོན་པོ་ཕྱག་དྲུག དཔལ་ལྡན་དམར་ཟོར་མ་སོགས་
ཡིད་དམ་དཀྱིལ་འཁོར་ལྷ་ཚོགས་དང་བཅས་པའི་བདག་འཇུག་བསྐང་བཤགས་
དང་བཅས་པ་སྒྲ་དག་སྒྲོས་གཙང་དང་། གསལ་དག་ཁྱོར་གསུམ་གྱི་སྒོ་ནས་སྔ་
ཕྱིར་སྡེབ་རྒྱུགས་ཚོགས་འབུལ་ཞུས་པ་བཅས་ལ་བརྟེན་ནས་དགོན་པའི་ནང་གི་
གཞོན་སྐྱེས་དཔེ་ཆ་བ་རྣམས་ཀྱི་ཁྲོད་ནས་དད་བརྩོན་ཤེས་རབ་ཆེ་བའི་གྲས་སུ་
ཚུད་པ་རེད། །
དེ་ནས་དགུང་ལོ་ཧྲིལ་པོ་བཅུ་དྲུག་སྟེ་ཆུ་མོ་ལུག་གི་ལོར་(སྤྱི་ལོ་1955）
བོད་ལྗོངས་ལྷ་ས་སྨན་རྩིས་ཁང་གི་སློབ་མ་བསྡུ་བའི་བཀའ་ཁྱབ་ཀྱི་དགོངས་དོན་
ལྟར་དགོན་པ་གྲྭ་ཚང་ནས་དྲག་རེ་བདམས་སྒྲུག་གིས་སྨན་རྩིས་རིག་པའི་ལྟེ་
གནས་བོད་ལྗོངས་ལྷ་ས་སྨན་རྩིས་ཁང་དུ་སློབ་ཞུགས་མཚམས་སྦྱོར་ཞུས་ཏེ་ཆོག་
མཆན་ཐོབ་པ་བརྒྱུད་དངོས་གཞིའི་གཞུང་བཙུགས་སློབ་མའི་གྲས་སུ་ཚུད་ཐུབ་
པ་བྱུང་བ་རེད། དུས་དེ་ནས་བཟུང་དཔྱིད་དུས་ཆར་ཤུལ་གྱིས་སྨྱུག་རྩི་རྒྱས་པ་
ལྟར་གང་ཉིད་སྨན་རྩིས་རིག་པའི་ལྟེ་གནས་སུ་མཁྱེན་བརྩེ་ནུས་གསུམ་གྱི་འཕྲིན་
ལས་མངོན་པར་མཐོ་བའི་སྐྱེས་བུ་ཆེན་པོ་སློབ་དཔོན་མཁྱེན་རབ་ནོར་བུ་མཆོག་
562



གི་དབུས་སློབ་དཔོན་མཁས་དབང་དུ་མས་དངོས་ཤུགས་བརྒྱུད་གསུམ་ནས་
རྗེས་སུ་བཟུང་བའི་འོག་དཀའ་སྤྱད་བརྩོན་ཞིབ་ཀྱི་སློབ་གཉེར་མཛད་པ་བརྒྱུད་
སྨན་རྩིས་རིག་གཞུང་སྤྱི་དང༌། སྙན་རྒྱུད་མན་ངག་མཐོང་རྒྱུན་ཕྱག་ལེན་དང་
བཅས་པ་གསན་བཞེས་གནང་ཐུབ་པ་བྱུང་བ་དང་སྦྲགས་མེ་ཁྱི་ཟླ་12ཚེས་20
(སྤྱི་ལོ་1959ལོ་ཟླ་1པོ་)ཉིན་གཞུང་འཆད་གཏན་འབེབས་ལྟར་གསལ་དག་
ཁྱོར་ གསུམ་ གྱི་ སྒོ་ ནས་ རྒྱུད་ གསུམ་ སྡེབ་ རྒྱུགས་ཚོགས་ འབུལ་ ཞུས་ པ་ དང་།
ཚེས་21ཉིན་གྱི་ཐོ་རེངས་སེམས་དཔའ་ཆེན་པོ་སློབ་དཔོན་མཁྱེན་རབ་ནོར་བུ་
མཆོག་གི་གཟིམ་ཆུང་དུ་སྡེབ་རྒྱུགས་སྒེར་འབུལ་ཞུས་རྗེས་རྒྱུགས་ཚད་ལོན་ནས་
དགྱེས་མཉེས་ཐུགས་གཏད་ཀྱི་དར་དཀར་གནང་སྦྱིན་བསྩལ་བ་དང་སྦྲགས་མེ་
ཕག་ཟླ་1ཚེས་1ཉིན་ནས་བཟུང་སློབ་ཐོན་དངོས་སྦྱོང་(ནད་པ་བལྟ་བར)དུ་
བཀོད་མངགས་མཛད་དེ་ནད་ཐོག་ལག་ལེན་ནང་སྦྱོང་བརྡར་བྱེད་པའི་གོ་་་
སྐབས་ཐོབ་པ་བཅས་རེད། །
1962ལོར་བོད་ལུགས་གསོ་རིག་གི་ལོ་རྒྱུས་ཐོག་ཐེངས་དང་པོར་སྡེ་ཁག་
དབྱེ་ནས་སྨན་བཅོས་བྱེད་པའི་ལམ་སྲོལ་དབུ་འབྱེད་གནང་སྐབས་གང་ཉིད་
བུད་མེད་དང་བྱིས་པའི་སྡེ་ཁག་ཏུ་ནད་ཐོག་སྨན་བཅོས་ཀྱི་ཕྱག་ལས་གནང་བ་
རེད། །
1963ལོའི་ཟླ་8ནས་1970ལོའི་བར་བཅོས་བསྒྱུར་རྗེས་ཐེངས་དང་པོ་
གཉེར་གནང་མཛད་པའི་སྨན་སློབ་སྦྱོང་བརྡར་འཛིན་གྲྭར་(ཐོག་མར་འཛིན་གྲྭ་
གཉིས་དང་སློབ་མ་མི་གྲངས་45ཙམ་ཡོད་) སློབ་གསོ་དོ་དམ་དང་སློབ་ཁྲིད་
གཉིས་ཀའི་ཐུགས་འགན་བཞེས་ཏེ་རྗེས་འཛིན་པ་ཁག་དང་པོ་གསོ་སྐྱོང་མཛད་
པ་རེད། །
1971ལོ་ནས་1973ལོའི་བར་ལྗོངས་སྨན་རྩིས་ཁང་ཁོང་ནད་སྡེ་ཁག་གི་
ནད་ཐོག་ཞིབ་འཇུག་ཚོགས་ཆུང་ནང་ནད་ཐོག་ཞིབ་འཇུག་གི་ཕྱག་ལས་གནང་
སྟེ་རྒས་པོའི་རང་བཞིན་གྱི་གློ་ནད་ཐང་པོ་དང་། ཐེས་པོ་དབུགས་མི་བདེ་བ་
563



བཅས་ཀྱི་ནད་ལ་ཐོག་མའི་སྨན་བཅོས་རྟོགས་ཞིབ་གནང་བ་རེད། །
1974ལོར་ལྗོངས་སྨན་རྩིས་ཁང་དུ་བོད་ལུགས་གསོ་རིག་གི་ལོ་རྒྱུས་ཐོག་
ཐེངས་དང་པོ་ཡིན་པའི་གསོ་རིག་ཞིབ་འཇུག་ཁང་དབུ་བརྙེས་པ་དང་། ཁོང་
གིས་ཞིབ་འཇུག་ཁང་དེའི་ཕྱག་ལས་ཀྱི་གཙོ་འགན་བཞེས་ཏེ་ཐོག་མར་མཁས་
དབང་རྣམ་པ་ཚོ་དང་ལྷན་དུ“རིག་གསར”ནང་ཉམས་ཆག་ཐོར་གྱུར་དུ་ཕྱིན་
པའི་རྩ་ཆེའི་གསུང་རབ་དང་ ཉམས་ཡིག་ སོགས་ དཔྱད་གཞིའི་ཡིག་རིགས་་་་་
རྣམས་འཚོལ་ཞིབ་བསྡུ་རུབ་མཛད་པའི་རྨང་གཞིའི་ཐོག་རིག་པའི་གཞུང་་་་་
ལུགས་དང་ནད་ཐོག་གཉིས་ཀའི་ཐོག་ནས་ཞིབ་འཇུག་བྱེད་ པའི་ལམ་སྲོལ་་་
གཏོད་དེ་ཞིབ་འཇུག་གི་ཕྱག་ལས་གནང་སྟེ་བོད་སྨན་གྱི་ཕོ་བ་སྨུག་པོའི་བཅོས་
ཐབས་དང་བོད་སྨན་སྦྱོར་སྡེ་གསར་བསྒྲིགས། གསོ་རིག་སྙིང་བསྡུས་སྐྱ་་་
རེངས་གསར་པ་སོགས་རྩོམ་སྒྲིག་གནང་བ་རེད། །
སྤྱི་ལོ་1983ནས་1985ལོ་སྟེ་ལོ་ངོ་གཉིས་རིང་ལྗོངས་བོད་སྨན་འབྲིང་
རིམ་སློབ་ཁྲིད་དོ་དམ་དང༌། སློབ་དེབ་རྩོམ་སྒྲིག་ སོགས་ཀྱི་ཐུགས་འགན་
བཞེས་པ་དང་སྦྲགས་རྒྱལ་ཡོངས་བོད་ལུགས་གསོ་རིག་འབྲིང་རིམ་སློབ་དེབ་
རྩོམ་ཞིབ་ཨུ་ཡོན་གྱི་ཐུགས་འགན་ཡང་བཞེས་ཐོག་དཔལ་ལྡན་གསོ་བ་རིག་པའི་
རྒྱུད་བཞིའི་དགོངས་དོན་རྣམས་རིག་པའི་ཚན་ཁག་སོ་སོར་གཞིགས་ནས་རྨང་
གཞིའི་རིག་པའི་གཞུང་ལུགས་ཀྱི་སློབ་དེབ་ཁག་བརྒྱད་དུ་དབྱེ་ནས་རྩོམ་་་་་
བསྒྲིགས་མཛད་པ་མ་ཟད། ཞིབ་ཕྲའི་ནང་དོན་རྣམས་ཀྱང་གོ་རིམ་ལྡན་ལ་ས་
བཅད་གསལ་བ་དང་། ཚིག་ཉུང་ཞིང་དོན་འདྲིལ་བ། ཁ་གསལ་ལ་གོ་བདེ་
བ་བཅས་ཡོད་པ་མ་ཟད་ལྷག་པར་རུས་དུམ་སུམ་བརྒྱ་དྲུག་ཅུའི་འདྲེན་ཚུལ་
དང༌། རྩ་རིགས་ཀྱི་འབྲེལ་ཚུལ། དོན་སྣོད་ཀྱི་གནས་ལུགས་སོགས་ལུས་
ཁམས་ཀྱི་གྲུབ་ཆའི་གནས་ལུགས་རྣམས་དཔེ་རིས་སུ་ ཕབ་ནས་ ཐད་མཐོང་་་
གསོན་ཉམས་ཅན་ཡོང་བ་སོགས་གནང་ཡོད་སྟབས་རྩོམ་ཞིབ་ཨུ་ཡོན་ལྷན་ཁང་
ནས་ཀྱང་ཞིབ་བཤེར་ཆོག་མཆན་བསྩལ་ཏེ་རྒྱལ་ཡོངས་གཅིག་གྱུར་གྱི་འབྲིང་
564



རིམ་ཚད་ལྡན་སློབ་དེབ་གཅིག་པོ་དེར་གྱུར་པ་རེད། །
དུས་དེ་ཙམ་ནས་འགོ་བཟུང་སྟེ་སྔ་ཕྱིར་དགེ་བའི་བཤེས་གཉེན་མཁས་
དབང་ཁྲོ་རུ་ཚེ་རྣམ་ཞབས་དང་། ཚུལ་ཁྲིམས་རྒྱལ་མཚན་མཆོག་གི་ཞབས་
ནས་སི་ཏུའི་ཞལ་ལུང་དང་། སྙན་ངག་མེ་ལོང༌། མཁས་པ་འཇུག་པའི་སྒོ།
དབྱངས་ཅན་སྒྲ་མདོ་དང༌། ཙནྡྲ་པ་སོགས་ཆ་ཚང་ཞུས་གནང་བ་མ་ཟད་ཀུན་
བཤད་ཀྱི་མིང་མཚོ་ལྡན་རིག་པའི་དབང་ཕྱུག་དང༌། གཙུག་ལག་དྲི་མེད་རིག་
པའི་གཏེར་ཞེས་པ་བཅས་སོ་སོར་བསྩལ་གནང་བ་རེད། །
1985ནས་1989ལོ་བར་གྱི་ལོ་ངོ་བཞིའི་རིང་བོད་ལྗོངས་སློབ་གྲྭ་ཆེན་
མོའི་བོད་སྨན་ཚན་ཁག་ཏུ་སློབ་གསོ་དོ་དམ་དང་སློབ་ཁྲིད་གཉིས་ཀའི་ཐུགས་
འགན་བཞེས་ཏེ་ཕྱག་ལས་མང་པོ་གནང་བ་མ་ཟད་། ལྷག་པར་བོད་ལུགས་
གསོ་རིག་གི་སློབ་གསོའི་ལོ་རྒྱུས་ཐོག་ཐེངས་དང་པོ་ཡིན་པའི་དེང་དུས་ཚད་ལྡན་
གྱི་དངོས་གཞིའི་སློབ་གྲྭ་ཆེན་མོའི་སློབ་ཁྲིད་འཆར་གཞི་དང་སློབ་ཐོན་དངོས་
སྦྱོང་གི་རྩ་འཛིན་བཟོ་འགོད་མཛད་དེ་སློབ་ཡུན་དང་གསོ་སྐྱོང་གི་དམིགས་ཚད།
སློབ་ཚན་གྱི་རྣམ་གྲངས་དང༌། སློབ་ཁྲིད་ཀྱི་ལས་འགན། ཤེས་ཡོན་གྱི་གྲུབ་
ཆ་དང་སློབ་གསོའི་ལྷུ་ཚིགས་སོགས་གཏན་འབེབས་གསལ་པོ་མཛད་དེ་དུས་
རབས་དང་མཐུན་པའི་རྗེས་འཛིན་པ་གསོ་སྐྱོང་བྱེད་རྒྱུར་འགན་སྲུང་གནང་བ་
རེད། །
1989ལོ་ནས་ད་བར་གངས་ལྗོངས་བོད་ལུགས་གསོ་རིག་སློབ་གྲྭ་ཆེན་
མོའི་སློབ་དོན་ཁྲུའུ་དང་། མཐོ་རིམ་པུའུ་སོ་སོར་སློབ་གསོ་དོ་དམ་དང་སློབ་
ཁྲིད་གཉིས་ཀའི་ཐུགས་འགན་བཞེས་ནས་ཕྱག་ལས་གནང་བ་མ་ཟད། ལྷག་
པར་བོད་སྨན་མཐོ་རིམ་དར་མའི་ཆེད་ལས་ཀྱི་སློབ་ཁྲིད་འཆར་གཞི་དང་མཐོ་
རིམ་སྨན་རྫས་ཆེད་ལས་ཀྱི་སློབ་ཁྲིད་འཆར་གཞི་བཟོ་འགོད་མཛད་དེ་ཆེད་ལས་
སོ་སོའི་གསོ་སྐྱོང་གི་དམིགས་ཚད་དང་སློབ་ཆེན་གྱི་རྣམ་གྲངས་སོགས་དུས་
རབས་དང་མཐུན་པའི་སྒོ་ནས་གཏན་འབེབས་མཛད་ཡོད་པ་དང་། ལྷག་
565



པར་སློབ་ཁྲིད་ཀྱི་ཐབས་ཤེས་ལེགས་བཅོས་ཀྱི་སྤུས་ཚད་གོང་མཐོར་གཏོང་བ་
དང༌། ཕན་འབྲས་ལ་འགན་སྲུང་བྱེད་ཕྱིར་བོད་ལུགས་གསོ་རིག་གི་སློབ་་
གསོའི་ལོ་རྒྱུས་ཐོག་ཐེངས་དང་པོ་ཡིན་པའི་རྒྱལ་ཡོངས་བོད་ལུགས་གསོ་རིག་
སློབ་ གྲྭ་ཆེན་མོའི་དངོས་གཞིའི་ཆེད་ལས་ཀྱི་སློབ་ཁྲིད་རྩ་འཛིན་ཞེས་པ་རྩོམ་
བསྒྲིགས་མཛད་པ་དང་། ཕྱོགས་མཚུངས་སློབ་གསོའི་འཐབ་ཕྱོགས་དང་པོར་
སློབ་ཁྲིད་ཀྱི་ཐུགས་འགན་བཞེས་རྒྱུ་རྒྱུན་འཁྱོངས་མཛད་དེ་གྲུབ་པ་ལུས་དང་།
འཕེལ་འགྲིབ་ནད་མཚོན་རྨ་སོགས་གཙོ་གནད་ཡིན་པའི་སློབ་ཚན་གྲས་སློབ་
ཁྲིད་མཛད་ཀྱི་ཡོད་པ་མ་ཟད་སློབ་ཁྲིད་ ཐབས་ཤེས་དང༌། སྤུས་ཚད་ ཕན་
འབྲས་སོགས་གང་ཅིའི་ཐད་ཧ་ཅང་ཡག་པོ་ཡོད་སྟབས་སློབ་མ་ཚང་མས་ཁོང་གི་
སློབ་ཚན་ལ་དགའ་མོས་ཆེན་པོ་ཞུས་ཏེ་ག་དུས་ཡིན་རུང་ཁོང་གིས་སློབ་ཁྲིད་
མཛད་རྒྱུའི་རེ་འདུན་ཞུ་གི་ཡོད་པ་དང༌། ལྷག་པར་འཚོ་སྔོན་དང་ཟི་ཁྲོན་
སོགས་ མདོ་སྨད་ ས་ ཁུལ་ནས་ཡོང་བའི་ སློབ་མ་ཚོས་དེ་ བས་དད་ གུས་དང་།
དགའ་མོས་ཆེན་པོ་ཞུ་གི་ཡོད་སྟབས་འཛིན་གྲྭའི་ནང་མ་འཁོམ་པ་དང་། མ་
ཐོབ་པའི་སློབ་ཚན་གྲས་མཚན་མོ་དང༌། ངལ་གསོའི་དུས་ཚོད་ནང་ཁོང་གི་
གཟིམ་ཤག་ཏུ་བཅར་ནས་སློབ་ཁྲིད་ཞུ་གི་ཡོད་པ་རེད་ལ། ད་དུང་སློབ་མ་མི་
ཉུང་བ་ཞིག་གི་སློབ་གྲྭ་ཐོན་ནས་ཕྱིར་ལོག་བྱེད་ཁར་ཁོང་གི་གཟིམ་ཤག་ཏུ་ཕྱི་
ཕྱག་ཞུ་བར་བཅར་ནས་ དར་དཀར་དང་། སངས་རྒྱས་སྨན་བླའི་སྐུ་ ཐང་་
སོགས་ཕུལ་ནས་དགེ་སློབ་དམ་ཚིག་དང་ལས་སྨོན་ ཐུགས་ རྗེའི་འཕྲིན་ལས་་་་
བཅས་ཀྱི་རྗེས་སུ་བཟུང་དུ་གསོལ་ཞེས་ཞུ་གི་ཡོད་པ་རེད། །
མདོར་ན་སྔ་ཕྱིར་ཁོང་གིས་རྩོམ་སྒྲིག་མཛད་པའི་དཔེ་དེབ་དང་། རྩོམ་
ཡིག་གི་གྲས་སུ་གཡུ་ཐོག་རྙིང་མ་ཡོན་ཏན་མགོན་པོའི་མཛད་རྣམ་མདོར་བསྡུས་
(བོད་ཀྱི་ལོ་རྒྱུས་རགས་རིམ་གཡུ་ཡི་ཕྲེང་བ་ཞེས་པར་བཀོད་ཡོད་)ཞེས་པ་དང་།
བོད་ཀྱི་གསོ་བ་རིག་པའི་བྱུང་བ་བརྗོད་པ་དཔྱོད་ལྡན་དགྱེས་པའི་རོལ་མཚོ།
བོད་སྨན་གྱི་ཕོ་བ་སྨུག་པོའི་བཅོས་ཐབས། གསོ་རིག་སྙིང་བསྡུས་སྐྱ་རེངས་
566



གསར་པ། གྲུབ་པ་ལུས། འཕེལ་འགྲིབ་ནད། རྒྱལ་ཡོངས་བོད་ལུགས་
གསོ་རིག་འབྲིང་རིམ་སློབ་གྲྭའི་རྨང་གཞིའི་རིག་པའི་གཞུང་ལུགས་སྐོར་གྱི་སློབ་
དེབ་ ཁག་ བརྒྱད་སོགས་རྩོམ་ སྒྲིག་གནང་བར་འབྲེལ་ཡོད་ཀྱི་ཚད་མཐོའི་་་་་་
བསྔགས་བརྗོད་ཆེན་པོ་ཐོབ་ཡོད། །
གོང་དུ་གསལ་བ་ལྟར་མཁས་དབང་བསམ་གཏན་མཆོག་ གི་རང་ཅག་
བོད་ཀྱི་གསོ་དཔྱད་ཀྱི་བསྟན་པ་འདི་ཉིད་འཛིན་སྐྱོང་སྤེལ་གསུམ་གྱི་བྱ་གཞག་
ཆེན་པོའི་ནང་མཛད་རྗེས་ཆེན་པོ་འཇོག་གནང་མཛད་པ་དེར་གོང་རིམ་སྲིད་
གཞུང་དང་རྩ་འཛུགས་ནས་ཀྱང་གཟིགས་མཐོང་ཆེན་པོ་གནང་ཡོད་པ་རེད།
དེ་ཡང་1982ལོར་ལྗོངས་སྨན་རྩིས་ཁང་ནས་བཅོས་སྒྱུར་རྗེས་ཐེངས་དང་པོར་
རྩ་འཛུགས་གནང་བའི་ཁྲོག་སྨན་རིགས་སྨན་ངོ་སྤྲོད་པའི་རྒྱུགས་བཤེར་ཆེན་
པོའི་ནང་ཁོང་ལ་སྦྱངས་འབྲས་ཨང་དང་པོའི་གཟེངས་རྟགས་བྱ་དགའ་ཐོབ་པ་
དང་། 1980ལོར་རྒྱལ་ཡོངས་སྤྱི་ཁྱབ་བཟོ་ཚོགས་ནས་ལྔ་གཅིག་གཟེངས་་
རྟགས་བྱ་དགའ་དང༌། ལྗོངས་ཡོངས་ཀྱི་ཕུལ་བྱུང་དགེ་རྒན་གྱི་གཟེངས་་་་
རྟགས་བྱ་དགའ་ཐོབ་པ། 1993ལོར་ལྗོངས་རིམ་པའི་མཁས་དབང་ཞེས་པའི་
མཚན་སྙན་ཐོབ་པ་དང་སྦྲགས་རྒྱལ་སྲིད་སྤྱི་ཁྱབ་ཁང་ནས་བསྩལ་བའི་རང་རྒྱལ་
གྱི་མཐོ་རིམ་སློབ་གསོའི་བྱ་བཞག་ཐད་བྱས་རྗེས་མངོན་གསལ་ཅན་བཞག་ཡོད་
ཅེས་པའི་གཟེངས་རྟགས་ལག་ཁྱེར་དང་དམིགས་བསལ་རོགས་དངུལ་བཅས་
ཐོབ་པ་དང་། 1996ལོར་ལྗོངས་མི་དམངས་སྲིད་གཞུང་ནས་བསྩལ་བའི་་
ལྗོངས་ཡོངས་ཀྱི་བོད་ལུགས་གསོ་རིག་གི་ལས་དོན་སྔོན་ཐོན་ཅན་ཞེས་པའི་་
གཟེངས་རྟགས་ལག་ཁྱེར་དང་། 1998ལོར་ལྗོངས་སློབ་གསོ་པུའུ་ནས་བསྩལ་
བའི་འཇོན་ཐང་ཅན་གྱི་སློབ་ཁྲིད་པ་ཞེས་པའི་མཚན་སྙན་དང་གཟེངས་རྟགས་
ལག་ཁྱེར་ཐོབ་ཡོད་པ་སོགས་རེད། །
567



བསྟན་འཛིན་ཕུན་ཚོགས།
བསྟན་འཛིན་ཕུན་ཚོགས་ནི་བོད་གཞིས་རྩེ་ས་གནས་རྣམ་གླིང་རྫོང་སྟག་
སྣ་ཤང་དུ་ཕ་དཔལ་ལྡན་རྒྱ་མཚོ་དང་། མ་ཆོས་འཛོམས་སྒྲོལ་མ་གཉིས་ལ་སྤྱི་
ལོ་1938ཟླ་5ཚེས་18ཉིན་འཁྲུངས། །
ཁོང་ཉིད་ཆུང་བྱིས་པའི་དུས་ནས་སྤྱང་གྲུང་འཛོམས་ལ་ཤེས་རབ་བཀྲ་བ་
དང་། སྒྱུ་ རྩལ་ དང༌ གནའ་ རབས་ ཀྱི་ གཏམ་ རྒྱུད་ གསན་ རྒྱུར་ མཉེས་ པ།
སྔོན་ལས་བག་ཆགས་ལྟ་བུས་བྱིས་པ་རྩེད་འཇོའི་སྐབས་གྲུ་ལེན་གར་རྩེད་བྱེད་པ།
གར་འཁྲབ་པ། ས་འདམ་གྱི་གཏོར་བཟོ་དང་། སྐུ་བརྙན་བཟོ་བ་སོགས་
གནང་ཁུལ་བྱས་ནས་བྱིས་པ་སྤྱི་དང་མི་འདྲ་བའི་སྤྱོད་ཚུལ་ངོ་མཚར་ཅན་ཡོད་
པར་བརྟེན་ཕ་མ་སྐུ་མཆེད་ནས་དགོན་པར་ཆོས་ཞུགས་བྱ་རྒྱུར་འདུན་པ་ཆེན་པོ་
མཛད། །
ཀརྨ་པ་དུས་གསུམ་མཁྱེན་པའི་སློབ་མ་ ཏྲེ་བོ་དཀོན་མཆོག་དཔལ་ནས་
ཕྱག་བཏབ་པའི་ཤངས་པ་བཀའ་བརྒྱུད་སྟག་སྣ་དགོན་ལ་སྤྱི་ལོ་1949ལོར་སྒྲིག་
ཞུགས་མཛད་ནས་བོད་ཡིག་འབྲི་ཀློག་སློབ་གཞི་དབུ་ཚུགས། ཁོང་ནི་དད་
རྩོན་ཤེས་རབ་ཆེ་ཞིང༌། གང་ཡང་སློབ་སྦྱོང་ཐུབ་པའི་བྱིས་པ་བློ་རྣོ་ཅན་ཞིག་
ཡིན་པར་བརྟེན་སྐབས་དེའི་དགོན་པའི་དབུ་འཛིན་སྟག་སྣ་སྤྲུལ་པའི་སྐུ་དང་།
ཕྱག་མཛོད་ རབ་བརྟན་ལགས་གཉིས་ནས་ཐུགས་རེ་ཆེན་པོ་གནང་བ་དང་།
དུས་ཐུང་ནང་དགོན་པའི་ཆོས་གཞུང་དང་མན་ངག་རྣམས་བློ་འཛིན་ཐུབ་ནས་
རྒྱུགས་སྤྲོད་ཞུས་པའི་ཐོག ཆོས་ལུགས་དེའི་གཏོར་བཟོ་དཀར་རྒྱུན་དང་།
568



དུང་རྒྱ་གླིང་། གར་འཆམས་འཁྲབ་རྒྱུ་སོགས་གྲྭ་གཞོན་གཞན་དང་མི་འདྲ་
བའི་ངོ་མཚར་ཆེ་བར་བརྟེན་དགོན་པའི་དབུ་འཛིན་ཁག་ནས་སླད་སྨན་པ་ཞིག་
སློབ་རྒྱུར་འོས་སྦྱོར་གནང་། །
1959ལོར་དགོན་པའི་གྲུ་གཞོན་མང་པོའི་ཁྲོད་ནས་གདམ་ཐོན་བྱུང་ནས་
ཁོང་ལྗོངས་སྨན་རྩིས་ཁང་ལ་བོད་ཀྱི་གསོ་རིག་གཞུང་ལུགས་སློབ་སྦྱོང་བྱེད་པར་
མངགས་གཏོང་གནང༌། ལྷ་སར་འབྱོར་རྗེས་སྨན་རྩིས་མཁས་དབང་མཁྱེན་
རབ་ནོར་བུ་དང་། ཕྱག་མཛོད་ རབ་བརྟན་ལགས་གཉིས་བཀའ་འདུས་་་་་
གནང་ནས་སྨན་རྩིས་མཁས་དབང་ཡེ་ཤེས་ཆོས་འཕེལ་ལགས་ཁོང་གི་དགེ་རྒན་
ལ་རྩིས་སྤྲོད་གནང་བ་དང་། ལོ་གཉིས་ནས་གསུམ་བར་སྟོད་ལུང་སྣང་རྩེ་བྲག་
མིག་རྩེར་རྒྱུད་གསུམ་བློ་འཛིན་ངག་སྐྱོར་ཞུ་རྒྱུའི་ཐོག་ཟླ་བ་རེར་ཐེངས་གསུམ་རེ་
ལྷ་སར་རྒྱུག་འབུལ་ཞུ་རྒྱུའི་བཀའ་མངགས་བཞིན་ས་གནས་དེར་1955ལོ་ནས་
1956ལོ་བར་རྒྱུད་གསུམ་བློ་འཛིན་ངག་སྐྱོར་ཞུས། །།
1957ལོར་སྨན་རྩིས་ཁང་ལ་ཕྱིར་ལོག་གནང་། མཁས་དབང་མཁྱེན་
རབ་ནོར་བུས་དབུས་སྨན་རྩིས་དགེ་རྒན་བགྲེས་གཞོན་རྣམ་པའི་སློབ་སྟོན་འོག་
གསོ་རིག་རྒྱུད་བཞིའི་ཁྲིད་ལུང་དང་། རྩ་རྒྱུད་སྡོང་འགྲེམ་དང༌། རྩ་ཆུའི་
འགྲེལ་པ། ཞོར་ལ་ཆོས་སྤྱོད་ངག་སྐྱོར་དང༌། ཡི་གེ་འབྲི་ཀློག་བསླབ་སྦྱང་
ཐུབ་པ་མ་ཟད། ཁོང་མཁས་དབང་མཁྱེན་རབ་ནོར་བུའི་སྐུ་མདུན་དུ་ཉར་
ནས་ནད་ཐོག་ལག་ལེན་དངོས་ནང་དམར་ཁྲིད་གནང་བ་དང༌། རྟག་ཏུ་སྐུ་ངོ༌
མས་གསོ་རིག་གཞུང་ལུགས་ལ་སློབ་སྦྱོང་བྱ་དགོས་པའི་སྐུལ་ལྕག་ཡང་ཡང་་
གནང་བར་བརྟེན་ཁོང་གིས་བོད་ལུགས་གསོ་རིག་དང༌། ནད་ཐོག་ལག་ལེན།
སྨན་རྫས་ངོས་འཛིན། སྨན་སྦྱོར་བཟོ་བྱ་རྒྱུ་སོགས་གང་སར་སློབ་ གཉེར་་་
མཛད་པར་བརྟེན་1957ལོར་བོད་སྨན་ཐོན་པའི་རྒྱུགས་འབུལ་ཞུ་གནང་་་་་
མཛད། །
1957ལོ་ནས་1959བར་སྨན་གཉེར་ནང་མ་མཁས་དབང་དགེ་ལོང་དང་
569



བྱང་ཆུབ་གཉིས་ཀྱི་ཕྱག་རོགས་ལ་གཏོང་གནང་མཛད་ནས་ཉིན་རེར་སྒོ་བསྟེན་
ལྟ་བར་ཕེབས་པའི་ནད་པར་སྨན་སྤྲོད་རྒྱུ་དང་། ཞོར་ལ་གཞུང་ལུགས་བཀའ་
ཁྲིད་ནང་ཞུགས་རྒྱུ། དེ་ བཞིན་སྨན་རྫོགས་ རྒྱུ་དང་། རིལ་བུ་ བསྒྲིལ་རྒྱུ།
དབྱར་ཁ་རི་ལ་སྨན་འཐུ་བར་འགྲོ་རྒྱུ། ཉ་སྟོང་ཚེས་བརྒྱད་ལ་གླིང་བསྐོར་ཕྱི་
ནང་ལ་སློང་མོ་བྱེད་པའི་ཉམ་ཐག་ནད་པར་མཁས་དབང་དགེ་རྒན་ལྷན་དུ་
བསྐོར་སྐྱོད་སྨན་བཅོས་ནང་ཞུགས་རྒྱུ་སོགས་སྨན་བཅོས་ལག་ལེན་དངོས་ནང་
བསླབ་ཤེས་ཐུབ་པ་བྱུང་ཡོད། །
1959ལོའི་ཟིང་འཁྲུགས་ཞོད་འཇགས་རྗེས་སྔར་བཞིན་སྒོ་བསྟེན་སྨན་
སྤྲོད་ཁང་གི་སྨན་སྤྲོད་ལས་འགན་ཁྱེར་བ་དང༌། སྔ་དགོང་སྨན་རྫོགས་རྒྱུ་དང་
རིལ་བུ་བསྒྲིལ་རྒྱུ། དབྱར་དུས་རི་ཀླུང་ལ་སྨན་འཐུ་བར་འགྲོ་རྒྱུ། དེ་བཞིན་
མཁས་དབང་དགེ་རྒན་རྣམས་དང་ལྷན་དུ་གྲོང་ཁྱེར་ཉེ་འདབ་ཞིང་འབྲོག་ས་
ཁུལ་ལ་སྐོར་བསྐྱོད་སྨན་བཅོས་བྱ་རྒྱུ་སོགས་ནད་ ཐོག་དང་ལག་ལེན་དངོས་་
གཉིས་ཟུང་འབྲེལ་གྱིས་དངོས་སྦྱོང་བྱས་པར་ཉམས་མྱོང་ངེས་ཅན་བྱུང་བ་དང༌།
དེ་བཞིན་གོང་རིམ་ཏང་སྒྲིག་འཛུགས་ནས་མངགས་གཏོང་གནང་བ་བཞིན་
ལས་དོན་རུ་ཁག་དང་མཉམ་དུ་སྙེ་མོ་རྫོང་དང་། སྟག་རྩེ་རྫོང་། ལྷུན་གྲུབ་
རྫོང་སོགས་ལ་དམངས་གཙོའི་བཅོས་སྒྱུར་གྱི་ལས་འགུལ་ནང་ཞུགས་ནས་ཞིང་
འབྲོག་མང་ཚོགས་ལ་ཏང་གི་མཛད་ཕྱོགས་སྲིད་ཇུས་ཁག་རྒྱུད་བསྒྲགས་དང་
དྲིལ་བསྒྲགས་སློབ་གསོ་བྱས་པར་ནུས་པ་ངེས་ཅན་ཐོན་པར་བརྟེན་གྲོང་ཁྱེར་ཨུ་
ཡོན་ལྷན་ཁང་དང་། གོང་རིམ་ཏང་སྒྲིག་འཛུགས་ནས་བྱ་དགའ་དང་་་་་་་
གཟེངས་བསྟོད་ཐོབ་ཡོད་པ་མ་ཟད། སྲིད་ཇུས་སློབ་སྦྱོང་བྱེད་པའི་ཆབ་སྲིད་
ཀྱི་གོ་སྐབས་བཟང་པོ་ཞིག་ཀྱང་ཐོབ་ཐུབ་པ་བྱུང་ཡོད། །
1964ལོར་གོང་རིམ་ཏང་སྒྲིག་འཛུགས་དང་སྨན་ཁང་ཨུ་ལྷན་ནས་སྐྱབས་
དེའི་སྨན་ཁང་གི་ལས་ཀའི་དགོས་མཁོར་གཞིགས་ནས་ཁོང་སྨན་གཉེར་གྱི་ལས་
འགན་འཁུར་དགོས་པའི་ལས་བཀོད་ལ་དང་ལེན་ཞུས་ཏེ་སྨན་གཉེར་གྱི་ལས་
570



དོན་ལོ་ངོ་བཅུ་བདུན་ལྷག་ཙམ་གནང༌། དེའི་རིང་ཁོང་གིས་དགེ་རྒན་བྱམས་
པ་འཕྲིན་ལས་མཆོག་དང་། ཚུལ་ཁྲིམས་རྒྱལ་མཚན་ལགས། ཐབས་མཁས་
ཕུན་ཚོགས་ལགས། ཐུབ་བསྟན་སྐལ་བཟང་ལགས། ཡེ་ཤེས་རྒྱན་མཚན་
ལགས། ཀརྨ་ཆོས་འཕེལ་ལགས། བསྟན་འཛིན་རྣམ་རྒྱལ་ལགས་ སོགས་
མཁས་དབང་མང་པོའི་ཞབས་ལ་གཏུགས་ནས་དཀའ་གནད་ཁག་ལ་དོགས་
གཅོད་ བཀའ་ སློབ་ཞུས་ པའི་ནང་ རྩྭ་ སྨན་དང་། ཤིང་ སྨན། ཁྲོག་སྨན།
རྡོ་སྨན། སྲོག་ཆགས་སྨན་རིགས་སོགས་བོད་སྨན་ལ་འགྲོ་ངེས་ཡིན་པའི་སྨན་
སྣ་བརྒྱ་ཕྲག་ཁ་ཤས་ཀྱི་སྐྱེ་གནས་དང༌། ངོས་འཛིན། ནུས་པ། ལས་སྣོན་
བྱ་ཐབས་གང་ཅིར་སློབ་ཤེས་ཐུབ་པ་བྱུང་བ་མ་ཟད། ལྷག་པར་དུ་བོད་སྨན་
ལྕགས་ཁམས་ཐལ་བཟོ་དང་། རིན་ཆེན་དངུལ་ཆུ་བཙོ་བཀྲུའི་ལས་སྣོན་ཕྱག་
ལེན་སོགས་སྨན་རྫས་རིག་པའི་གཞུང་ལུགས་དང་ལག་ལེན་གང་སར་ ཤེས་་་
རྟོགས་དང་ལག་ལེན་དངོས་ཀྱི་ཉམས་མྱོང་ཕུན་སུམ་ཚོགས་པ་བློར་ཆུད་ཐུབ་
ཡོད། དེ་བཞིན་དབྱར་ལོ་བཅུ་ཙམ་ནང་བོད་ལྗོངས་ཉིང་ཁྲི་དང་། ལྷོ་ཁ།
ནག་ཆུ། ལྷ་ས་སོགས་བོད་ཀྱི་སྨན་རྒྱུ་ཐོན་ཁུངས་ཡོད་པའི་ས་གནས་ཕལ་ཆེ་
བའི་རི་ཀླུང་གང་སར་བསྐྱོད་ནས་ཞིབ་འཇུག་བརྟག་དཔྱད་གནང་བར་ཉམས་
མྱོང་དང་ཤེས་རྟོགས་ངེས་ཅན་བྱུང་ཡོད། དེ་བཞིན་ལོ་ཤས་ནང་ཁོང་གིས་
མཁས་དབང་ཀརྨ་ཆོས་འཕེལ་ལགས་དང་། ཐུབ་བསྟན་ཐིང་ཀྲང་ལྷན་དུ་
ཡུན་ནན་ཞིང་ཆེན་ཁུན་མིང་དང་ཞི་གྲོང་བན་ན་སོགས་རྒྱལ་ཡོངས་ཀྱི་ཞིང་ཆེན་
དང་ ས་གནས་བཅུ་གསུམ་ཙམ་ལ་ཕེབས་པ་མ་ཟད། ད་དུང་སེང་ག་ཕོར་
དང་། ཐེ་གོ ཤང་ཀང་བཅས་ལ་ཕེབས་ནས་རྒྱལ་ཁབ་དང་ས་གནས་དེ་
ཚོའི་སྨན་གྱི་ཐོན་ཁུངས་ དང༌། ཁྱད་ཆོས་ སོགས་ལ་ཁྱོན་ཡོངས་ནས་ཞིབ་་
འཇུག་ བརྟག་དཔྱད་ གནང་ བར་ གྲུབ་ འབྲས་ ངེས་ ཅན་ ཐོབ་ ཡོད་ པ་ དང་།
ཁོང་གི་གཟིགས་རྒྱང་དང་མཁྱེན་རྒྱའང་ཆེ་རུ་ཕྱིན་པ་མ་ཟད་ཕྱིས་བྱུང་རིན་ཆེན་
སྨན་རྒྱུ་མཁོ་སྒྲུབ་བྱ་རྒྱུར་རྨང་གཞི་དང་ཉམས་མྱོང་གསར་པ་ཐོབ་ཡོད། ། །
571



1989ལོ་ནས་ཁོག་ནད་སྡེ་ཁག་ལ་ལས་བསྒྱུར་གནང་བ་དང༌། ལས་
གནས་གསར་པར་འབྱོར་རྗེས་ཁའོ་དང་པོ་དང་། གཉིས་པ། གསུམ་པ་
བཅས་ཀྱི་ཀྲུའུ་རེན་རྒན་པའི་ལས་འགན་ལོ་བཅུ་གསུམ་བཞེས་པ་དང་། ཁོང་
ལ་ཁྲག་ཤེད་མཐོ་བ་དང་སྙིང་ནད་ཚབས་ཆེན་གྱི་བསྙུང་གཞི་ཡོད་ནའང་དཀའ་
ངལ་དང་ངལ་བ་ཁྱད་བསད་གནང་ནས། ཏང་དང་མི་དམངས་ཀྱི་ཁེ་ཕན་ལ་
དགོངས་པ་རྒྱ་ཆེར་བཞེས་ཏེ་དགོས་མཁོ་ཡོད་སར་མ་སྐུལ་དང་བླངས་དང་རང་
གི་ལས་གནས་ལ་དགའ་ཞེན། ལས་གནས་བརྟན་སྲུང་ཐོག་སྨན་བཅོས་ཀྱི་
བྱེད་སྒོ་ཁག་ནང་ཧུར་བརྩོན་གྱིས་ཞུགས་ནས། ཉིན་རེའི་སྒོ་བསྟེན་སྨན་་་་
བཅོས་དང༌། དོད་དྲག་སྟབས་བདེ། ནད་ཁང་འཛུགས་གཉེར་བྱ་རྒྱུ་སོགས་
ནང་བཀོད་སྒྲིག་དང་དོ་དམ་ལམ་ལུགས་ནན་སྲུང་གནང་བར་བརྟེན་སྡེ་ཁག་
ཕྱོགས་ཡོངས་ཀྱི་སྨན་དོན་མི་སྣའི་ཆབ་སྲིད་བསམ་བློ་དང༌། སྨན་བཅོས་་་
ཞབས་ཞུ། ལག་རྩལ་བྱེད་སྒོ་སོགས་གང་སར་སྡེ་ཁག་གཞན་དང་མི་འདྲ་བའི་
འགྱུར་བ་བྱུང་བ་དང༌། སྨན་ཁང་བརྟག་བཅོས་གནང་བར་ཕེབས་མཁན་
གསོ་བྱ་མང་པོས་ཁོག་ནད་སྡེ་ཁག་ལ་ན་ཚ་ལྟ་རྒྱུར་མོས་པོ་དང༌། བསྔགས་
བརྗོད་གནང་བ་དང་། ལོ་ཤས་བསྟུད་མར་ལྗོངས་འཕྲོད་བསྟེན་ཐིང་དང་།
སྨན་ཁང་ཏང་ཨུད་ནས་སྡེ་ཁག་ལ་བྱ་དགའ་དང་། གཟེངས་སྟོད་གོས་དར་
གནང་བ་མ་ཟད། རྒྱལ་ཁབ་འཕྲོད་བསྟེན་པུའུ་ནས་རྒྱལ་ཡོངས་ཀྱི་སྔོན་ཐོན་
འཕྲོད་ བསྟེན་ སྡེ་ ཁག་ ལ་ ཐེངས་ གསུམ་ འདེམས་ ཐོན་ གནང༌ བ་ དང༌།
1989ལོ་1991ལོ་སོ་སོར་ལྗོངས་ཡོངས་ལ་ཞབས་ཞུ་སྤུས་དག་གི་བྱེད་སྒོ་སྤེལ་
བའི་ནང་དཔལ་ཡོན་དར་བའི་སྡེ་ཁག་ལ་འདེམས་ཐོན་གནང་བར་བྱ་དགའ་
དང་གོས་དར་ཐོབ་པ་མ་ཟད། གསོ་བྱ་མང་པོས་སྨན་པའི་ཀུན་སྤྱོད་དང་།
ཞབས་ཞུའི་རྣམ་འགྱུར་ལ་བསྔགས་ རྗོད་ཀྱི་གོས་དར་དང༌། ཡི་གེ་གཏོང་་
མཁན་རྟག་ཏུ་མཐོང་རྒྱུ་ཡོད། །
ཁོང་ སྤྱི་ལོ་ 1988ལོར་ ཀྲུང་ གོའི་ གུང་ ཁྲང་ ཏང༌ ནང་ ཞུགས་ པ་ དང༌།
572



1992ལོར་ བོད་ སྨན་ གྱི་ སྨན་ པ་ འབུམ་ རམས་ པར་ བསྐོ་ གཞག་ གནང་།
1993ལོར་སྨན་ཁང་གི་ཡོན་ཀྲང་གཞོན་པར་བསྐོ་གཞག་གནང་། ཁོང་གིས་
དུས་དང་རྣམ་པ་ཀུན་ཏུ་ཏང་ལ་བློ་དཀར་སེམས་དཀར་དང༌། མི་དམངས་ལ་
ཞབས་ཞུ་བྱེད་ རྒྱུའི་ལྟ་བ་ རྒྱུན་འཁྱོངས་གནང་ནས་རྩ་འཛུགས་ཀྱི་བཀའ་་་་
མངགས་དང་ལེན་ཞུ་བ། བདེན་དོན་མཐའ་འཁྱོངས་དང་ནོར་འཁྲུལ་ཡོ་
བསྲང༌། ཕན་ཚུན་མཐུན་སྦྱོར་དང་གནས་ཚུལ་གསར་པར་ཞིབ་འཇུག་དང༌
ཉམས་མྱོང་གསར་པ་ཕྱོགས་བསྡོམས་གནང་ནས་སྣེ་ཁྲིད་ཀྱི་ནུས་པ་འདོན་པ།
མང་ཚོགས་ཀྱི་རེ་འདུན་བཞིན་ནད་པ་ཞིག་ཡིན་ཕྱིན་ཉེ་རིང་དང་དྲག་ཞན་གྱི་
དབྱེ་བ་མེད་པར་ཁོང་གིས་རྣམ་ཀུན་ནད་པའི་བདེ་སྡུག་ལ་དགོངས་པ་རྒྱ་ཆེར་
བཞེས་ཏེ་ད་བར་སྨན་བཅོས་བརྟག་དཔྱད་གནང་བའི་ནད་པ་མི་གྲངས་ལྔ་ཁྲི་
ལྷག་ཙམ་གྱི་ནང་གཙོ་བོ་སྨུག་པོ་རྡོལ་རལ་དང༌། རྩ་གྲིབ་གྲུམ་བུ། ཁྲག་ཤེད་
མཐོ་བའི་སྙིང་ནད་སོགས་ལ་སྨན་བཅོས་གནང་ནས་དམིགས་བསལ་གྱི་ཕན་
འབྲས་དང་ནུས་པ་ཐོན་པ་དཔེར་ན། སྣ་དཀར་རྩེ་རྫོང་གི་ནད་པ་ཞིག་ལ་
སྙིང་གི་ནད་གཞི་ཚབས་ཆེན་ཕོག་ནས་ནད་ཁང་ལ་བསྡད་ནས་སྨན་བཅོས་བྱེད་
མུས་ལ་ཉིན་ཞིག་མཚན་མོ་གློ་བུར་དུ་ནད་གཞི་སྡུག་ཏུ་སོང་ནས་ཆུ་ཚོད་སྐར་མ་
བཅོ་ལྔ་ཙམ་དབུགས་ཀྱི་རྒྱུ་བ་ཆད་ནས་འཆི་ཁར་མྱུར་སྐྱོབས་སྨན་བཅོས་བྱས་
ནས་འཆི་ཁ་ནས་སྐྱོབས་ཐུབ་པ་སོགས་ཁོང་གིས་བརྟག་བཅོས་བྱས་པའི་ནད་པ་
མང་པོའི་ནང་ནས་གོང་གསལ་དཔེ་ཚོན་ཙམ་ངོ་སྤྲོད་ཞུས། །
མི་སྣ་གསོ་སྐྱོང་དང་སློབ་ཁྲིད་སྦྱོང་བརྡར་ནང་ཁོང་གིས་སྨན་ཁང་ཕྱི་ནང་
ནས་ཕེབས་པའི་དངོས་སྦྱོང་དང་། ཟབ་སྦྱོང་གནང་མཁན་སློབ་མར་ཕུན་
སུམ་ཚོགས་པའི་མན་ངག་ཉམས་མྱོང་ཐ་དག་སྦ་གསང་མ་གནང་བར་སྦྱོར་བ་
སྨན་དང་། ཚ་བ་སྤྱི། ངོས་བཟུང་རྟགས། འཕེལ་གྲིབ་ནད། ཁྲག་རླུང་
སྟོད་འཚང༌། འདུས་པ་སྨུག་པོ་སོགས་སློབ་ཁྲིད་གནང་བ་མ་ཟད། ཁོང་
གིས་ལོ་ན་གཞོན་པའི་སྨན་དོན་མི་སྣར་ཆེད་མངགས་ཆབ་སྲིད་བསམ་བློ་དང་།
573



སྨན་པའི་ཀུན་སྤྱོད། ཞབས་ཞུའི་རྣམ་འགྱུར། སྒྲིག་སྲོལ་ལམ་ལུགས་སོགས་
ཕྱོགས་གང་ས་ནས་སློབ་གསོ་དང་སྐུལ་འདེད་བཏང་བར་བརྟེན་དངོས་སྦྱོང་
དང་ཟབ་སྦྱོང་གནང་བར་ཕེབས་པའི་ན་གཞོན་སྨན་དོན་མི་སྣའི་ཀུན་སྤྱོད་དང༌།
རིག་གནས། སྒྲིག་ཁྲིམས་བཅས་ཀྱི་རང་རྟོགས་རང་བཞིན་མཐོ་རུ་སོང་་་་
ཡོད། །
གཞན་ ཡང་ ཁོང་ གིས་ ཕོ་ བ་ སྨུག་ པོ་ དང༌། གྲིབ་ སྐྱོན་ རྒྱལ་ གཟེར།
རུས་ཚིགས་ཆེན་པོའི་ནད་སོགས་ལ་ཞིབ་འཇུག་བརྟག་བཅོས་གནང་བར་ནུས་
པ་ངེས་ཅན་ཐོན་ཡོད་ལ། ཁོང་གིས་བོད་སྨན་གཞུང་ལུགས་དང་། ནད་
ཐོག་ཟུང་འབྲེལ་གྱིས་རང་གི་མྱོང་ཚོར་དང་། དངོས་ལ་གཞིགས་ནས་ཆེད་
རྩོམ་ཁག་གཅིག་བསྐྱོན་ཡོད་པ་ནི་ལྕགས་ཁམས་ཐལ་བཟོའི་ལག་ལེན་བྱས་པའི་
མྱོང་ཚོར་སྨན་ཁག་གི་བཏུལ་ཐབས་དང་ལས་སྣོན་བྱ་ཐབས། བཅུད་ལེན་
འཆི་གསོས་མཐོང་བ་བདེ་སྐྱིད། སྨུག་པོ་རྡོལ་རལ་ལ་མྱུར་སྐྱོབས་བྱས་པའི་
མྱོང་ཚོར། སྨན་གྱི་སྦྱོར་སྡེ་གསར་སྒྲིག སྦྱོར་བ་སྨན། ས་མཐོའི་ཁོག་ནད་
བཅོས་ཐབས་སོགས་ཡོད། །
1993ལོར་ཁོང་སྨན་རྩིས་ཁང་གི་ཡོན་ཀྲང་གཞོན་པར་བསྐོ་བཞག་གནང་
རྗེས་གཅིག་ནས་སྨན་ཁང་གི་སྨན་བཅོས་ཞབས་ཞུ་དང༌། ཚན་རྩལ་ཞིབ་
འཇུག མི་སྣ་གསོ་སྐྱོང་བྱ་རྒྱུ་སོགས་ལ་གཞོགས་འདེགས་དང༌། གཉིས་ནས་
བོད་སྨན་བཟོ་གྲྭའི་ཕྱོགས་ཡོངས་ཀྱི་ལས་འགན་འཁུར་བ་དང་། ལོ་རྒྱུས་ཐོག་
བོད་ལུགས་གསོ་རིག་དང་སྨན་རྫས་རིག་པ་གཉིས་ཁ་མི་བྲལ་བ་ནི་བོད་ལུགས་
གསོ་རིག་གི་རྩ་བའི་ཆོས་ཉིད་ཡིན་པ་དང༌། བོད་སྨན་བཟོ་གྲྭའི་ཐོན་སྐྱེད་ཀྱི་
ཡོང་འབབས་མེད་པ་ཡིན་ན་སྨན་ ཁང་འཕེལ་རྒྱས་འགྲོ་དཀའ་བ། ལྗོངས་
ཡོངས་ཀྱི་ཞིང་འབྲོག་མང་ཚོགས་ལ་རིན་མེད་སྨན་བཅོས་གྲོན་དངུལ་གཏོང་
རྒྱུའི་འགག་རྩ་ནི་སྨན་བཟོ་གྲྭའི་ཐོན་སྐྱེད་གནས་ཚུལ་ལ་ཐུག་ཡོད་ལ། དེ་ནི་
ཏང་དང་རྒྱལ་ཁབ་ཀྱི་མཚན་སྙན་དང་འབྲེལ་བ་ཡོད་པར་བརྟེན་ཁོང་གིས་ལོ་
574



ཤས་ནང་དཀའ་ངལ་སྣ་ཚོགས་ཁྱད་བསད་གནང་ནས་བཟོ་གྲྭའི་དོན་དངོས་ཀྱི་
དགོས་མཁོར་གཞིགས་ནས་ལེགས་པའི་ཆ་རྣམས་དར་སྤེལ་དང་། ཞན་ཆའི་
རིགས་ཡོ་བསྲང་གནང་ནས་ དོ་དམ་ལ་ཤུགས་སྣོན་དང་འགན་འཁྲིའི་ལམ་་་
ལུགས་གསལ་པོ་བཟོ་བ། འབྲེལ་ཡོད་སྨན་སྲིད་དོ་དམ་ཀྱི་གཏན་འབེབས་ལ་
སྲུང་རྩི་དང་རྒྱུན་དུ་སྨན་གྱི་གཙང་སྦྲ་དང་སྤུས་ཚད་ལ་མཐོང་ཆེན་གྱིས་སྨན་
རིགས་སྡུད་ཉོ་བྱེད་སྐབས་དགོས་མཁོ་ཡོད་པ་ཉོ་བ་ལས། དགོས་མཁོ་མེད་པ་
སྡུད་ཉོ་མི་བྱེད་པ། རྒྱུན་དུ་སྨན་རྫས་སྤུས་ཚད་ལ་འགན་སྲུང་ནན་པོ་གནང་
སྟེ་ཕྱོགས་བསྡུས་དམིགས་ཚད་དང་། འགན་ཁྲིའི་ལམ་ལུགས། བྱ་དགའ་
ཆད་གཅོད་ཀྱི་ལམ་ལུགས་སོགས་ཁ་གསལ་བཟོས་པར་བརྟེན་ལས་བཟོའི་ཧུར་
བརྩོན་རང་བཞིན་ལ་སྐུལ་མ་ཐེབས་ནས་ཐོན་སྐྱེད་བྱ་རྒྱུའི་དམིགས་ཚད་སྒྲུབ་པ་
མ་ཟད། བཟོ་གྲྭ་རང་ཁ་རང་གསོ་ཐུབ་པའི་ཐོག་སྔ་ཕྱི་བསྡོམས་ལོ་གསུམ་ནང་
སྨན་ཁང་ལ་གྲོན་དངུལ་མི་ཉུང་བ་ཞིག་མཁོ་འདོན་གནང་བས་སྨན་ཁང་ནས་
ཞིང་འབྲོག་མང་ཚོགས་ལ་རིན་མེད་སྨན་བཅོས་གྲོན་དངུལ་གཏོང་རྒྱུ་ཡོད་པ་
དང་། སྨན་བཅོས་སྒྲིག་ཆས་ཉོ་རྒྱུར་ཡང་དགོས་མཁོ་སྐོང་ཐུབ་པ་མ་ཟད་སྨན་
ཁང་གི་འཁུར་པོའང་ཡང་དུ་སོང་ཡོད། །
1995ལོའི་བོད་སྨན་བཟོ་གྲྭའི་རྒྱ་སྐྱེད་ཀྱི་ལས་གྲྭ་ནི་རྒྱལ་ཁབ་ཀྱིས་བོད་ལ་
གཙོ་བོའི་རོགས་སྐྱོར་འཛུགས་སྐྲུན་རྣམ་གྲངས་62ཀྱི་ཁོངས་ཡིན་པ་མ་ཟད།
ཏང་དང་རྒྱལ་ཁབ་ནས་བོད་ཀྱི་གསོ་རིག་སྨན་རིགས་བྱ་གཞག་ལ་ཐུགས་འཁུར་
ཟབ་བཞེས་གནང་བ་ཞིག་དང༌། བོད་སྨན་བཟོ་གྲྭ་རྒྱ་སྐྱེད་བྱ་རྒྱུ་ནི་བོད་སྨན་
བྱ་གཞག་གོང་འཕེལ་གཏོང་རྒྱུར་གལ་འགངས་ཤིན་ཏུ་ཆེ་བའི་དོན་སྙིང་ལྡན་
ཡོད། ཁོང་གི་ལས་གྲྭ་འདིའི་དགོས་ངེས་རང་བཞིན་ལ་ངོས་འཛིན་གསལ་པོ་
གནང་ནས་དཀའ་ངལ་སྣ་ཚོགས་ཁྱད་བསད་ཀྱིས་ཐུགས་ནུས་ཡོད་ཚད་བཏོན་
ནས། འཁོར་ཁང་རྙིང་པ་གནས་སྤོས་བྱ་རྒྱུ་དང་། བཤིགས་རལ་གཏོང་རྒྱུ།
གློག་ཤིང་གནས་སྤོས་བྱ་རྒྱུ། ས་ཁོད་སྙོམས་རྒྱུ། ལས་གྲྭར་ཆུ་གློག་ཁྲིད་རྒྱུ་
575



སོགས་གྲ་སྒྲིག་གི་ལས་དོན་ཁག་དུས་བཀག་ནང་ལེགས་སྒྲུབས་ཐུབ་པ་དང་།
ཚོད་ལྟའི་ཐོན་སྐྱེད་ཀྱང་བདེ་བླགས་ངང་སྒྲུབ་ཐུབ་པ་བྱུང་ཡོད། །
ལྗོངས་སྨན་རྩིས་ཁང་བཙུགས་ནས་ལོ་ངོ་བརྒྱད་བཅུ་འཁོར་བའི་སྔ་ནུབ་
ཏུ་གོང་རིམ་སྒྲིག་འཛུགས་དང༌། འབྲེལ་ཡོད་དབུ་ཁྲིད་ནས་བཀའ་མངགས་
གནང་བ་བཞིན་ཁོང་གིས་བོད་གངས་ཅན་ལྗོངས་ཀྱི་གསོ་བ་རིག་པ་གསར་
བཏོད་མཛད་མཁན་གཡུ་ཐོག་གསར་རྙིང་དང་། མཁས་དབང་མཁྱེན་རབ་
ནོར་བུ་སོགས་སྔོན་བྱོན་མཁས་པ་རྣམས་ཀྱི་མཚན་སྙན་དང་མཛད་རྗེས་མི་་
རབས་ནས་མི་རབས་བར་མི་ནུབ་བརྒྱུད་སྤྲོད་ཐུབ་པ། སྔོན་བྱོན་མཁས་པ་
རྣམས་ཀྱི་སྤྱོད་བཟང་ལ་སློབ་སྦྱོང་དང༌། ཤེས་རྟོགས། མི་རབས་རྗེས་མར་
སློབ་གསོ་གཏོང་ཆེད་བོད་ཀྱི་གསོ་བ་རིག་པ་དང་སྨན་རྫས་རིག་པ་གསར་བཏོད་
གནང་མཁན་གཡུ་ཐོག་རྙིང་མ་ཡོན་ཏན་མགོན་པོའི་འཁྲུངས་ཡུལ་སྟོད་ལུང་
སྐྱིད་སྣ་གཡུ་ཐོག་སྒང་དང་། གཡུ་ཐོག་གསར་མ་ཡོན་ཏན་མགོན་པོ་་་་
འཁྲུངས་ཡུལ་རྒྱལ་རྩེ་སྒོ་བཞི་རེ་ཐང་ཕྲ་རིང་ཤང་། མཁས་དབང་མཁྱེན་རབ་
ནོར་བུའི་འཁྲུངས་ཡུལ་ལྷོ་ཁ་རྩེད་ཐང་བྱ་ས་ལྷ་ཁང་གི་ཉེ་འདབས་སུ་བོད་སྨན་
འཕྲོད་བསྟེན་ཁང་གསར་རྒྱག་གི་ལས་ཡུལ་དངོས་ལ་ཕེབས་ནས་རྟོགས་ཞིབ་
དང་འཆར་འགོད་གནང་སྟེ་འཕྲོད་བསྟེན་ཁང་ཁག་ལེགས་སྒྲུབ་ཐོག་ས་གནས་
སོ་སོར་རྩིས་སྤྲོད་ཞུས་པ་དང༌། ཕྲལ་ཕུག་ཚང་མར་ཕན་ཐོགས་ཆེན་པོ་བྱུང་
ལ་ས་གནས་སོ་སོའི་མང་ཚོགས་ནས་ཚད་མཐོའི་བསྔགས་བརྗོད་གནང་གི་ཡོད།
མཁས་དབང་རྣམས་ཀྱི་མཚན་སྙན་དང་མཛད་རྗེས་རྣམས་ཇི་སྲིད་འཁོར་བ་མ་
སྟོང་བར་ཉམས་པ་མེད་པར་གནས་ངེས་རེད། །
མདོར་ན་ཁོང་གིས་ལོ་ངོ་སུམ་ཅུ་ལྷག་ཙམ་ནང་དཀའ་ངལ་དང་ཀྱག་ཀྱོག་
བར་ཆད་བཅས་ལ་མི་སྐྲག་པར་དྲང་ཕྱོགས་དང་ལྡོག་ཕྱོགས་གཉིས་ཀྱི་ཉམས་
མྱོང་ཕྱོགས་བསྡོམས་གནང་ནས་བསམ་བློར་བཅིངས་འགྲོལ་དང་། དངོས་
ཐོག་བདེན་འཚོལ། ཏང་སྲོལ་ལེགས་འཛུགས། ཕན་ཚུན་མཐུན་སྦྱོར་་་་
576



བཅས་བྱས་ནས་མི་རིགས་ཀྱི་ཕུལ་དུ་བྱུང་བའི་བོད་སྨན་བྱ་གཞག་ནང་ཐུགས་
ནུས་ཡོད་དགུ་བཏོན་ནས་འབད་འཐབ་གནང་བར་བརྟེན་ཁོང་ལ་ལོ་ཤས་ནང་
ལྗོངས་འཕྲོད་བསྟེན་ཐིང་དང༌། ལྗོངས་སྨན་རྩིས་ཁང་སོགས་ནས་ཕུལ་བྱུང་
གི་ལས་དོན་སྔོན་ཐོན་པ་དང་། ཕུལ་བྱུང་གི་ཏང་ཡོན་བཅས་ལ་འདེམས་ཐོན་
བྱུང་ནས་བྱ་དགའ་དང་གཟེངས་བསྟོད་ཐེངས་མང་ཐོབ་ཡོད་ལ། , 1992ལོར་
རྒྱལ་ཁབ་འཕྲོད་བསྟེན་པུའུ་ནས་རྒྱལ་ཡོངས་ཀྱི་འཕྲོད་བསྟེན་ཁོང་གཏོགས་མི་
སྒེར་གྱི་སྔོན་ཐོན་ཅན་ལ་འདེམས་ཐོན་གནང་ནས་བྱ་དགའ་དང་གཟེངས་
བསྟོད་ལག་འཁྱེར་གནང་བ་བཅས་སོ། །
577



པད་མ་རྒྱ་མཚོ།
པད་མ་རྒྱ་མཚོ་ལགས་ནི་ལྷོ་ཁ་ལྷོ་
བྲག་རྫོང་ནས་ཡིན་པ་དང་། ཀྲུང་གོ་
མི་དམངས་བཅིངས་འགྲོལ་དམག་བོད་
བསྐྱོད་བྱས་རྗེས་ཁོང་ནང་ལོགས་སུ་སློབ་
སྦྱོང་བྱེད་པར་བསྐྱོད་རྒྱུའི་གོ་ སྐབས་་་་
བྱུང་། ཁོང་དགུང་ལོ་ཉེར་ལྔ་སོན་་་་
པའི་སྐབས་སྦྱངས་འབྲས་ཕུལ་དུ་བྱུང་་
བའི་ཐོག་ནས་ནུབ་བྱང་མི་རིགས་སློབ་
ཆེན་གསོ་རིག་ཚན་ཁག་ནས་སློབ་ཐོན་
བྱུང་སྟེ། ལྷ་ སར་ཚུར་ལོག་གི་ལས་་་་
ཀའི་ནང་བཞུགས་པ་དང་། སྐབས་དེ་
དུས་གོང་རིམ་རྩ་འཛུགས་ཀྱི་སྤྱི་བདེ་ཁྲུའུ་ངལ་རྩོལ་བསྒྱུར་བཀོད་སྨན་ཁང་ནང་
ལས་བགོས་བྱས་ཏེ་ཕྱག་ལས་ལོ་གཉིས་ཙམ་གནང་། དེ་ནས་ལོ་གཉིས་ཙམ་
སོང་རྗེས་ཁོང་གི་རང་འགུལ་ངང་བོད་བྱང༌ཐང་དུ་ཕྱག་ལས་གནང་རྒྱུའི་རེ་
འདུན་ཞུས་པ་དང་། 1964ལོར་གོང་རིམ་རྩ་འཛུགས་ཀྱི་ཁོང་གི་རེ་འདུན་
ལྟར་ནག་ཆུ་ས་ཁུལ་ཤན་རྩ་རྫོང་དུ་ལས་བགོས་བྱས་པ་རེད། །
སྐབས་དེའི་ཤན་རྩ་རྫོང་འཕྲོད་བསྟེན་སོའོ་ཡི་ཆ་རྐྱེན་ཧ་ཅང་ཞན་པོ་ཡིན་
པ་ནི་རྙིང་ཞིང་ཞན་པའི་ས་ཕག་གི་ཁང་པ་ཁང་མིག་གཅིག་དང་། སྦྲ་གུར་དེ་
578



གཉིས་ལས་མེད་ཅིང༌། དེ་ནི་གཅིག་ནས་སྨན་ཁང་དང་གཉིས་ནས་ཉལ་ཁང་
གི་གོ་ཆོད་པ་བྱེད་དགོས་ཀྱི་ཡོད། དེ་ལྟ་བུའི་ཆ་རྐྱེན་འོག་པད་མ་རྒྱ་མཚོ་
ལགས་ཀྱི་ཡིད་ཐང་ཆད་ནས་མ་བཞུགས་པར། དེ་ལས་ལྡོག་ཏེ་གནམ་གཤིས་
དང་འཁོར་ཡུག་ཆ་རྐྱེན་ཧ་ཅང་ཞན་པོ་ཡིན་ཀྱང་། ནད་རིགས་དང་འཐབ་
རྩོད་བྱེད་པའི་ཆོད་སེམས་བཟང་པོ་དེ་བས་བརྟན་པོ་བཙུགས་ཏེ་རྟག་པར་སྨན་
ཁུག་དང་། སྒྲ་ཉན་དཔྱད་ཆས་སོགས་རྒྱུན་མཁོའི་སྨན་བཅོས་ཡོ་བྱད་རྒྱབ་ཏུ་
འཁུར་ནས་འབྲོག་སྦྲ་གུར་དང༌། ཕྱུགས་རིགས་འཚོ་ས་སོགས་སུ་བསྐྱོད་ནས་
ནད་པར་བརྟག་དཔྱད་སྨན་བཅོས་ནན་ཏན་གནང་གི་ཡོད་པ་རེད། ཁོང་གི་
དེ་སྔ་སློབ་གྲྭའི་ནང་སྦྱངས་ པ་ནི་ཁོང་ནད་ཚན་ཁག་ཡིན་ལ། གཤམ་འོག་
འབྲོག་པ་མང་ཚོགས་ཁྲོད་སྦྱངས་ཟིན་པའི་ཤེས་བྱ་རྣམས་རྒྱུན་དུ་གཞུང་ལུགས་
ལག་ལེན་ཟུང་འབྲེལ་གྱི་བེད་སྤྱོད་ནན་ཏན་བྱས་པ་བརྒྱུད་ནད་འགོག་སྨན་
བཅོས་བྱེད་པའི་བརྒྱུད་རིམ་ནང་ནད་པ་ཧ་ཅང་མང་པོ་ཞིག་དྲག་སྐྱེད་བྱུང་ཡོད།
གཞི་རིམ་དུ་ལས་ཀ་བྱེད་པའི་ནང་ཁོང་ལ་མྱོང་ཚོར་ཧ་ཅང་ཟབ་མོ་ཞིག་བྱུང་བ་
ནི། གཞི་རིམ་སྨན་དོན་མི་སྣ་ཞིག་ཡིན་ཕྱིན་ངེས་པར་དུ་སྨན་བཅོས་ལག་རྩལ་
གྱི་ཤེས་བྱ་ཧ་ཅང་ཕུན་སུམ་ཚོགས་པོ་ཞིག་ཡོད་དགོས། དེ་ལྟར་བྱུང་ན་གཞི་
ནས་མི་དམངས་ཀྱི་བདེ་ཐང་ལ་ཞབས་འདེགས་སྔར་ལས་ལྷག་པ་ཞུ་ཐུབ་རྒྱུ་ཡིན་
པར་ཡིད་ཆེས་བརྟན་པོ་བཅངས་ཐོག ཁོང་གིས་སྨན་བཅོས་ལག་རྩལ་གྱི་
ཤེས་བྱའི་དཔེ་ཆ་སྣ་ཚོགས་མངགས་ཉོ་གནང་བ་དང་། དེ་དག་ལ་སྙིང་རུས་
ཆེན་པོས་སྦྱངས་བརྩོན་གནང་སྟེ་ཤེས་བྱའི་བང་མཛོད་རྒྱ་བསྐྱེད་དུ་བཏང་བ་
དང༌། དེ་བཞིན་གཞི་རིམ་སྨན་དོན་མི་སྣའི་དགོས་མཁོ་ལྟར་ཚན་ཁག་རྐྱང་པ་
ཞིག་གི་སྣ་མང་ནད་ཀྱི་དགྲ་དཔུང་གཞོམ་མི་ཐུབ་པ་མཁྱེན་རྟོགས་ཀྱིས། ལས་
ཀའི་ཞོར་དུ་ཕྱི་བཅོས་ཀྱི་གཤགས་བཅོས་ལག་རྩལ་ཀྱང་སློབ་སྦྱོང་གནང་གི་ཡོད་
པ་རེད། དེ་ལྟར་སྨན་བཅོས་ལག་རྩལ་གྱི་ཤེས་བྱར་འབད་འབུངས་མཐའ་
འཁྱོལ་བྱས་མཐར་མི་རིང་བར་ཕྱི་བཅོས་དང༌། བྱིས་ནད་ཚན་ཁག མིག་
579



ནད་ཚན་ཁག མོ་ནད་སོགས་ཀྱི་ལག་རྩལ་ཤེས་བྱ་ཁོང་དུ་ཆུད་ཅིང༌། དེ་
དང་ཕྱོགས་མཚུངས་ནད་པར་གདུང་སེམས་མཉམ་བསྐྱེད་ཀྱི་སྨན་པའི་བསམ་
དཀོར་ཀུན་སྤྱོད་ཀྱི་བསྐུལ་ཏེ། ཕལ་ཆེར་ ཤན་རྩ་རྫོང་ཁྱབ་ཁོངས་ཀྱི་མང་
ཚོགས་སྡོད་སའི་ས་ཆ་མང་ཆེ་བར་བསྐོར་བསྐྱོད་སྨན་བཅོས་ལ་ཕེབས་མྱོང་ལ།
རྒྱ་ཆེའི་ནད་པ་རྣམས་ནད་ཀྱི་གདུང་བའི་མེ་འབོས་ལས་བསྐྱབས་ཏེ། ཁྱིམ་
ཚང་ཧ་ཅང་མང་པོ་ཞིག་ལ་བདེ་སྐྱིད་ཀྱི་སྤྲོ་བ་གསར་པ་གཏད་ཐུབ་པ་བྱུང་
ཡོད། །
ཤན་རྩ་རྫོང་ལ་ལོ་ལྟར་དགུན་ཁ་དང་། དཔྱིད་ཀའི་དུས་ནད་ཡམས་
རང་བཞིན་ཁྱབ་གདལ་ ཧ་ ཅང་ཆེན་པོ་ཡོད། དེར་བརྟེན་པད་མ་རྒྱ་མཚོ་
ལགས་ཀྱི་དུས་དང་རྣམ་པ་ཀུན་ཏུ་ནད་འགོག་ལས་ཀར་དོ་སྣང་ཧ་ཅང་ཆེན་པོ་
གནང་གི་ཡོད་ལ། ཁོང་གི་གནམ་གཤིས་གྲང་ངར་ལ་མི་འཛེམས་པར་གཤམ་
བསྐྱོད་ནད་འགོག་སྨན་བཅོས་གནང་རྒྱུ་དང༌། གཞི་རིམ་མང་ཚོགས་ལ་སྔོན་
འགོག་སྨན་དང་ཁབ་རྒྱག་རྒྱུ་སོགས་རྒྱུན་འཁྱོངས་ཀྱི་ནད་པ་ནི་རང་གི་བུ་ཕྲུག་
དང་། ཕ་སྤུན་ལྟ་བུའི་འདུ་ཤེས་བཅངས་ནས་རང་ནུས་ཡོད་ཚད་བྱང་ཐང་
འབྲོག་པའི་སྨན་བཅོས་འཕྲོད་བསྟེན་བྱ་གཞག་ནང་ཞུགས་ཐུབ་པ་བྱེད་ཀྱི་༌
ཡོད། །
རྫོང་དེ་གའི་ཕྱིང་དཀར་ཤང་ནི་གྲུམ་གསར་ནད་རིགས་ན་མང་བའི་ས་ཆ་
ཤིག་ཡིན། 1976ལོའི་ཟླ་6པར། པད་མ་རྒྱ་མཚོ་ལགས་ཀྱི་ཤང་དེ་གར་
སྨན་དོན་མི་སྣ་ཁག་ཅིག་སྣེ་ཁྲིད་སྒྲིག་འཛུགས་བྱས་ནས་སྨན་བཅོས་བྱེད་འགོ་
ཚུགས་པ་དང་། ཁོ་ཚོས་ཐོག་མར་འབྲོག་པའི་སྡོད་གནས་ལེགས་བཅོས་སུ་
བཏང་བ་དང༌། དེ་རྗེས་རིམ་པས་འཕྲོད་བསྟེན་གཙང་སྦྲ་ལྡན་པའི་འཐུང་
ཆུའི་ཁྲོན་པ་འདྲུ་རོགས་བྱེད་རྒྱུ། འཕྲོད་བསྟེན་གཙང་སྦྲ་དང་ནད་འགོག་
སྨན་བཅོས་ཀྱི་རྒྱུན་མཁོའི་ཤེས་བྱ་རྣམས་ཚང་མས་བློ་ལ་ངེས་ཏེ་ལག་བསྟར་བྱེད་
བདེ་བ་ཡོང་ཆེད། འཕྲོད་བསྟེན་ཤེས་བྱའི་དོན་ཚན་16གསར་བཟོ་བྱས་པ་གླུ་
580



གཞས་ཀྱི་ཚིག་སུ་སྦྱར་ནས་ཚང་མས་ལག་ལེན་བྱེད་དགོས་པའི་བཀའ་སློབ་དང་།
ནད་འགོག་ཤེས་བྱ་ཁག་སློབ་ཁྲིད་གནང་བ་སོགས། མདོར་ན། ཐབས་ཤེས་
སྣ་ཚོགས་སྤྱད་པར་བརྟེན་ས་ཁུལ་དེ་གའི་འབྲོག་པ་མང་ཚོགས་ཀྱི་གོམས་གཤིས་
ངན་པ་རྣམས་གཙང་སེལ་ཀྱིས་ནད་འགོག་སྨན་བཅོས་མཐའ་འཁྱོལ་བྱས་་་་་
མཐར། ལོ་གཉིས་ཙམ་སོང་རྗེས་ཤང་དེར་གྲུམ་གསར་གྱི་ནད་གཞི་རྩ་ནས་
གཙང་འགོག་ཐུབ་པ་བྱུང་ཡོད། །
ཁོང་ཤན་རྩ་རྫོང་སྨན་ཁང་གི་ཡོན་ཀྲང་གནང་རིང༌། སྨན་ཁང་ཁྱོན་
ཡོངས་ཀྱི་སྨན་དོན་མི་སྣ་རྣམས་རྫོང་ལྟེ་བའི་སྨན་ཁང་གི་བྱ་གཞག་ཁག་ལེགས་
སྒྲུབ་མཐར་ཕྱིན་བྱུང་བའི་རྨང་གཞིའི་འོག ཤང་ཁག་གི་འཕྲོད་བསྟེན་སོའོ་
ཡི་རྐང་འཛིན་མི་སྣ་300ཙམ་གསོ་སྐྱོང་གནང་སྟེ། ཤང་དེ་གའི་སྨན་པ་དང་།
འཕྲོད་བསྟེན་མི་སྣ་སོགས་ལག་རྩལ་ཆུ་ཚད་གང་མཚམས་ཡོད་པའི་སྨན་དོན་མི་
སྣའི་དཔུང་ཁག་སྒྲིག་འཛུགས་ཐུབ་ཡོད་ལ། དེ་ནི་བོད་བྱང་ཐང་གི་སྨན་དོན་
མི་སྣ་འཚར་ལོངས་གསོ་སྐྱོང་བྱེད་ཐུབ་ཚད་དང་། ཚན་པ་ཁག སྒྲིག་ལམ་
སྒྲིག་གཞི་སོགས་ཅུང་ཆ་ཚང་ཤོས་ཡིན་པར་བརྟེན། ཤན་རྩ་རྫོང་སྨན་ཁང་ལ་
རྒྱལ་ཁབ་འཕྲོད་བསྟེན་པུའུ་ཡིས་རྒྱལ་ཡོངས་སྔོན་ཐོན་འཕྲོད་བསྟེན་ཚན་པའི་
གཟི་བརྗིད་མཚན་སྙན་གནང་བ་དང་། ཁོང་རང་ཉིད་ཀྱང་སྔོན་ཐོན་འཕྲོད་
བསྟེན་ མི་ སྣར་ བདམས་ ཐོན་ བྱུང་ སྟེ་ རྒྱལ་ ཡོངས་ ཀྱི་ སྐབས་ དང༌ པོ་ དང་།
གཉིས་པའི་ཚན་རིག་ཚོགས་ཆེན་ལ་ཞུགས་མྱོང་ལ་འཕྲོད་བསྟེན་ཚན་རིག་་་
ཚོགས་འདུ་སོགས་ནང་གི་གལ་ཆེའི་ཚོགས་འདུ་ཁག་ལ་ཞུགས་ཡོད་པ་རེད། །
འབྲོག་པ་མང་ཚོགས་ཀྱི་ཁྲོད་དུ་ནད་མང་སྨན་དཀོན་གྱི་གནས་ཚུལ་དེ་
རྒྱུན་དུ་ནས་མངོན་གསལ་དོད་པོ་ཡོད་མུར། ཤན་རྩ་རྫོང་ཡང་བརྗོད་མི་་
དགོས་པ་ཞིག་ཡིན། བྱང་ཐང་འཁོར་ཡུག་གི་ཆ་རྐྱེན་དེ་ལྟ་བུ་ཞིག་གི་འོག་
འབྲོག་པ་མང་ཚོགས་ལ་ཕྱི་ལུགས་སྨན་རིགས་ཀྱི་སྨན་བཅོས་ཁོ་ན་བྱེད་དགོས་ཚེ།
གཅིག་ནས་འགྲིམ་འགྲུལ་དབང་གི་སྨན་རིགས་དུས་ཐོག་ལག་འབྱོར་མི་ཐུབ་པ་
581



དང་། ནད་ལ་མཁོ་བའི་སྨན་རིགས་ཁག་ཆ་ཚང་པོ་མེད་པ་བཅས་ཀྱིས་ནད་
མང་སྨན་དཀོན་གྱི་གནས་ཚུལ་དངོས་ཐག་གཅོད་བྱེད་ཀྱི་མེད་ལ། གཉིས་
ནས་བྱང་རྩྭ་ཐང་སྟེང་ཕུན་སུམ་ཚོགས་པོ་ཡོད་པའི་སྔོ་སྨན་དང༌། གཏེར་རྫས་
སྨན་རིགས། སྲོག་ཆགས་སྨན་སོགས་སྨན་རིགས་ཀྱི་རྒྱུ་ཆ་རྣམས་བེད་མེད་དུ་
འགྱུར་བ་མཐོང་སྟེ་ཁོང་གིས་གཅིག་ནས་བོད་ལུགས་སྨན་པ་དགེ་རྒན་དུ་བསྟེན་
པ་དང་། གཉིས་ནས་རང་ཉིད་ཀྱི་བློ་རིག་ལ་བརྟེན་ནས་བོད་ལུགས་གསོ་རིག་
ཤེས་བྱ་ཤུགས་ཆེའི་རང་སྦྱོང་བྱས་པ་བརྒྱུད་དུས་ཡུན་ཟླ་བ་གསུམ་ཙམ་ནང་བོད་
སྨན་གྱི་ཆུ་ཚད་གང་འཚམས་ཡོད་པའི་སྨན་པ་ཞིག་ཆགས། 1971ལོའི་་་་
དབྱར་ཁར་ཁོང་གི་སྣེ་ཁྲིད་གནང་བའི་སྨན་རྩ་འཐུ་སྒྲུབ་བྱེད་མཁན་མི་བདུན་སྦྲ་
གུར་དང༌། རྩམ་པ་སོགས་མཁོ་བྱད་བསྣམས་ནས་དཀའ་ངལ་ཁྱད་བསད་ཀྱི་
བྱང་ཐང་གི་ལ་ལུང་མང་པོ་བརྒྱབ་ཏེ་བྱང་ཐང་སྨན་དོན་དེར་རྒྱུས་ལས་ཀའི་
ནང་ཞུགས་པ་རེད། ལོ་དེར་སྐྱེ་དངོས་སྨན་རིགས་སྣེ་གྲངས་100ལྷག་ཙམ་
དང༌། གཏེར་རྫས་སྨན་སྣ་10ཙམ། སྲོག་ཆགས་སྨན་རིགས་སྣེ་ཁ་10ཙམ་
བཅས་སྒྲུབ་འཚོལ་བྱས་ཏེ་ལས་སྣོན་བྱས་པ་བརྒྱུད་ནད་གཞི་ཁག་ལ་མཁོ་བའི་
སྨན་རིགས་སྣེ་ཁ་མི་འདྲ་བ་112ཙམ་གསར་བཟོ་བྱས་ཏེ་བྱང་ཐང་ས་མཐོའི་
ཐོག་རང་སྒྲུབ་རང་ བཟོ་དང་། རང་སྤྱོད་བྱེད་ཐུབ་པ་དེས་ནད་མང་སྨན་
དཀོན་གྱི་གནས་ཚུལ་དངོས་ཐག་གཅོད་བྱེད་པའི་གོམ་པ་དང་པོ་ཞིག་སྤོས་པ་
དེར་སྲིད་གཞུང་དང་མང་ཚོགས་གཉིས་ནས་ཧ་ཅང་དགའ་མགུ་ཡི་རངས་ཀྱི་
བསྔགས་བརྗོད་དང་བྱ་དགའ་ཡང་ཐོབ་ཡོད་པ་རེད། །
་ 1981ལོར་ནག་ཆུ་སྨན་རྩིས་ཁང་གསར་འཛུགས་བྱེད་རྒྱུའི་དགོས་མཁོར་
གཞིགས་ཏེ་གོང་རིམ་རྩ་འཛུགས་པུའུ་ཡིས་ཁོང་ནག་ཆུར་ལས་བསྒྱུར་གནང་སྟེ་
ནག་ཆུའི་སྨན་རྩིས་ཁང་གི་ཡོན་ཀྲང་རྒན་པའི་གོ་གནས་སྤྲད་པ་དང་། སྐབས་
དེར་གསར་དུ་གཉེར་རྒྱུའི་ནག་ཆུ་སྨན་རྩིས་ཁང་ནི་ཤོག་བུ་དཀར་པོ་ལྟར་མཐུན་
རྐྱེན་གང་ཡང་མེད་པའི་མིང་སྟོང་པ་ཞིག་རེད། ཁོང་གིས་ལོ་གཅིག་དང་ཕྱེད་
582



h
ཀའི་གྲ་སྒྲིག་ལས་ཀ་བྱས་པ་བརྒྱུད་དངོས་ཐོག་མི་སྣ་དང་འཕྲུལ་ཆས། སྨན་རྒྱུ་
སོགས་གྲ་སྒྲིག་ཟིན་རྗེས་1982ལོར་ནག་ཆུ་ས་ཁུལ་གྱི་བོད་སྨན་བཟོ་གྲྭ་འཛུགས་
ཐུབ་པ་བྱུང་བ་དང༌། ཁོང་གི་སྣེ་ཁྲིད་འོག་བཟོ་གྲྭ་དེའི་ལས་བཟོ་ཡོངས་ཀྱི་
ཧུར་བརྩོན་བྱས་པ་བརྒྱུད། ལོ་གཅིག་གི་ནང་དུ་སྨན་རིགས་སྣེ་ཁ་མི་འདྲ་བ་
100ལྷག་ཙམ་བཟོས་ཏེ་ནག་ཆུ་སྨན་རྩིས་ཁང་གི་སྒོ་བསྟེན་སྨན་ཁང་གཉེར་རྒྱུར་
དཔལ་འབྱོར་གྱི་རྨང་གཞི་བཟང་པོ་ཞིག་བཏིང་བ་མ་ཟད་སྒོ་བསྟེན་སྨན་ཁང་གི་
འཛུགས་སྐྲུན་ཁག་འཆར་གཞི་ལྟར་ལེགས་སྒྲུབ་བྱུང་སྟེ་1983ལོར་སྒོ་བསྟེན་
སྨན་ཁང་དངོས་སུ་དབུ་བརྙེས་པ་རེད། གསར་དུ་དབུ་བརྙེས་པའི་སྒོ་བསྟེན་
སྨན་ཁང་དེས་རྒྱ་ཆེའི་འབྲོག་པ་མང་ཚོགས་དང༌། ལས་བྱེད་ལས་བཟོ་ཁག་ལ་
སྨན་རིགས་མཁོ་འདོན་དང་ནད་གཞིར་བརྟག་དཔྱད་སྨན་བཅོས་བྱས་རྐྱེན་
གོང་རིམ་ཚན་པ་དང་། གྲོང་བརྡལ་མི་དམངས་སོགས་ཀྱི་བསྔགས་བརྗོད་
ཀྱང་ཚད་མེད་ཐོབ་ཡོད། ཁོང་གི་མུ་མཐུད་དམག་འཐབ་ཀྱི་བྱ་ཐབས་ལ་་
བསྟེན་ཏེ་གཏན་སྡོད་ནད་ཁང་གི་གཞི་རྩ་འཛུགས་སྐྲུན་གྱི་ལས་ཀ་དམ་བཟུང་
བྱས་ཏེ་སྨན་དོན་མི་སྣ་དང་། སྒྲིག་ཆས་སོགས་ཀྱི་དགོས་མཁོ་ཁག་གྲ་སྒྲིག་
གང་གཟབ་བྱས་པའི་ཐོག་1985ལོར་སླར་ཡང་ཚད་གཞི་ལྡན་པའི་གཏན་སྡོད་
ནད་ཁང་བཙུགས་ཏེ་ནད་པའི་ཉལ་ཁྲི་56དང༌། དེར་མཁོ་བའི་མི་སྣ་ཡོ་བྱད་
བཅས་ཆ་ཚང་བཟོས་ཏེ་རང་སྐྱོང་ལྗོངས་ཁོངས་སུ་ཚད་གཞི་ལྡན་པའི་སྨན་ཁང་
ཞིག་ཆགས་ཡོད། སྨན་བཅོས་འཕྲོད་བསྟེན་གྱི་དཔུང་ཁག་འཛུགས་སྐྲུན་ས་
བརྟན་ཡོང་ཆེད། ཁོང་གི་གཞི་རིམ་ནས་ལག་རྩལ་ཆུ་ཚད་ངེས་ཅན་ཡོད་པའི་
དམངས་ཁྲོད་སྨན་པ་མི་10གདན་ཞུ་བྱས་ཏེ་ཕྱོགས་གཅིག་ནས་ཁོང་ཚོའི་ལག་
རྩལ་ཤེས་ཡོན་ལ་བརྩི་འཇོག་དང་། སྨན་ཁང་རང་གི་ལས་གནས་ཐོག་གི་སྨན་
དོན་མི་སྣ་རྣམས་ཉམས་མྱོང་ཕུན་སུམ་ཚོགས་པའི་སྨན་པ་རྒན་གྲས་དེ་དག་དགེ་
རྒན་དུ་བསྟེན་ནས་ལག་རྩལ་ཆུ་ཚད་གོང་མཐོར་འགྲོ་ཐབས་བྱེད་པ། གཉིས་
ནས། དེང་དུས་སྤྱི་ཚོགས་ཀྱི་དགོས་མཁོ་བསྐོང་ཆེད་བོད་ཀྱི་གསོ་རིག་རིག་
583



གཞུང་སྤྱི་དང་། དེ་མིན་འབྲེལ་ཡོད་ཀྱི་རིག་གནས་ཁག་སྲ་བརྟན་གོང་མཐོར་
གཏོང་ཆེད་ཕྱི་ཕྱོགས་སུ་ཟབ་སྦྱོང་འཛིན་གྲྭར་བཏང་རྒྱུ་བཅས་ཀྱི་བྱ་ཐབས་སྤེལ་
ཏེ་ས་ཁུལ་སྨན་རྩིས་ཁང་གི་ཚད་ལྡན་སྨན་དོན་མི་སྣ་འཚར་ལོངས་ཡོང་རྒྱུར་
གསོ་སྐྱོང་གི་ཐུགས་འཁུར་གང་གཟབ་གནང་གི་ཡོད་པ་རེད། །
སྨན་བཅོས་དང་ཚན་རིགས་ཞིབ་འཇུག་གི་ལས་ཀ་འབྲེལ་དམ་བཟུང་
ཐོག་ཁོང་གིས་དབུ་ཁྲིད་གནང་བའི་ས་ཁུལ་སྨན་རྩིས་ཁང་གི་སྨན་རིག་ཞིབ་
འཇུག་ལས་ཀར་ཚན་རྩལ་གྱི་རྣམ་པ་བཟང་པོ་ཞིག་བཛུགས་ཐུབ་པ་བྱུང་ཡོད་ལ།
ལོ་མང་རིང་ཁོང་གི་ས་མཐོའི་ཐོག་ན་མང་བ་དང་། རྒྱུན་ལྡན་གྱི་ནད། ས་
གནས་རང་བཞིན་གྱི་ནད་རིགས་བཅས་ལ་སྨན་བཅོས་བྱས་པ་དང་འབྲེལ་ཚན་
རྩལ་ཞིབ་འཇུག་གི་ལས་ཀ་འབོར་ཆེན་ཞིག་གནང་ཡོད། དེ་དག་གི་ཉམས་
མྱོང་ཕྱོགས་བསྡུས་བྱས་པ་ཁག་བྱང་ཐང་གསོ་རིག་ཆེད་རྩོམ་སྔ་ཕྱིར་ཁག་དྲུག་
ཙམ་འགྲེམས་སྤེལ་བྱས་པའི་ནང་བཀོད་ཐུབ་པ་བྱུང་ཡོད། དེ་དག་གི་ཁྲོད་
ནས་ཁོང་རང་ཉིད་ཀྱི་རྩོམ་འབྲི་གནང་བའི་རབ་གསལ་ཤེལ་གྱི་མེ་ལོང་ཞེས་པའི་
དཔྱད་རྩོམ་དེར་རང་སྐྱོང་ལྗོངས་ཀྱི་ཚན་རྩལ་ཡར་ཐོན་བྱ་དགའ་ཨང་གཉིས་པ་
ཐོབ་ཡོད་ལ། དེ་མིན་བོད་སྨན་ཞིབ་འཇུག་བྱེད་པའི་ཐོག་མའི་ལྟ་ཚུལཞེས་པ་
དང༌། བོད་སྨན་གྱི་ས་མཐོའི་ནད་རིགས་ལ་འཛིན་པའི་ལྟ་བ། བྱང་ཐང་
གསོ་རིག་ལོ་རྒྱུས། བོད་སྨན་སྦྱོར་དེབ་གསར་བསྒྲིགས་སོགས་ཆེད་རྩོམ་ཁག་
ལ་བོད་སྨན་འཐབ་ཕྱོགས་ཐད་བག་ཆགས་ཧ་ཅང་བཟང་པོ་བཞག་ཡོད་པ་་
རེད། །
ད་ཆ་ས་ཁུལ་སྨན་རྩིས་ཁང་གི་གོང་འོག་ལས་ཀ་རྣམས་ཉིན་རེ་བཞིན་
འཕེལ་ རྒྱས་ འགྲོ་ ཁར་ སྒོ་ བསྟེན་ སྨན་ ཁང་ དང་། གཏན་ སྡོད་ ནད་ ཁང་།
ཞིབ་འཇུག་ཁང་སོགས་ཆུས་རིམ་པའི་སྡེ་ཁག་བདུན་ཙམ་འཐུས་ཚང་འཚར་
ལོངས་བྱུང་སྟེ་དེས་བྱང་ཐང་བོད་སྨན་བྱ་གཞག་གི་འཐབ་ཕྱོགས་ཐོག་གལ་ཆེའི་
ནུས་པ་འདོན་བཞིན་ཡོད། །
584



དཀའ་སྤྱད་སྙིང་རུས་ལས་བྱུང་བའི་གཡུར་དུ་ཟ་བའི་འབྲས་བུའི་མདུན་
ཁོང་གིས་ད་དུང་ཡིད་ཚིམ་ནས་མ་བསྡད་པར། དུས་རབས་ཀྱི་གོམ་བགྲོད་
དང་བསྟུན་ཏེ། རིན་ཆེན་བྱུ་དམར་བདུན་ཅུས་ གཙོས་ཁྱད་འཕགས་ ཕན་
ནུས་ལྡན་པའི་བོད་སྨན་རྣམས་རྒྱལ་སྤྱི་དང་རྒྱལ་ནང་གི་ཁྲོམ་རར་ཁ་ཕྱོགས་པ་
དང༌། དེ་ལས་མང་བའི་ནད་པ་རྣམས་ཀྱི་བདེ་སྤྱོད་བྱེད་ཐུབ་རྒྱུ་བྱུང་ན་བོད་
ཀྱི་གསོ་རིག་སྤྱི་དང་བྱང་ཐང་གསོ་རིག་གི་དཔལ་འབྱོར་འཕེལ་རྒྱས་ཡོང་རྒྱུ་
དམིགས་ཡུལ་དུ་བཟུང་རྒྱུ་དང༌། གོང་རིམ་འབྲེལ་ཡོད་ཚན་པ་ལ་བརྟེན་ནས་
སྨན་ཁང་གསོ་སྐྱོང་བྱེད་དགོས་ཞེས་པའི་འཛུབ་སྟོན་དགོངས་པ་དོན་འཁྱོལ་
ཡོང་ཆེད། ཁོང་ལ་ཁྲོམ་རའི་འགྲན་རྩོད་ནང་ཞུགས་ཐུབ་པའི་གཞོང་པ་ལྷ་ཆུ་
བོད་སྨན་བཟོ་གྲྭ་འདི་ཉིད་གསར་དུ་བསྐྲུན་རྒྱུའི་དགོངས་པ་ཟབ་མོ་འཆར།
དེ་ལྟར་ཁོང་གི་དགོངས་པ་གཟབ་མོ་དེར་བོད་དར་རྒྱས་རོགས་སྐྱོར་ཐེབས་རྩ་
ལྷན་ཚོགས་ཀྱི་ཡིད་སྨོན་རོགས་སྐྱོར་ཐུབ་པ་དང་ཆབས་ཅིག་ནག་ཆུ་ས་གནས་
སྲིད་འཛིན་ཀུང་ཧྲུའུ་ཡིས་མཉམ་གྲོས་མོས་མཐུན་བྱུང་ཏེ། ནག་ཆུ་སྨན་རྩིས་
ཁང་དང་བོད་དར་རྒྱས་རོགས་སྐྱོར་ཐེབས་རྩ་ལྷན་ཚོས་གཉིས་ཀྱི་མ་དངུལ་་
བཏང་སྟེ་1996ལོའི་ཟླ་བ་9པར་དངོས་སུ་དབུ་བརྙེས་ཐུབ་པ་བྱུང་ཡོད། སྤྱི་
ལེ་ངོས་སྙོམ་གྲུབ་བཞི་མ་དགུ་སྟོང་གི་ས་སྟོང་བྱེ་ཐང་ཐོག ཁོང་གིས་དཀའ་
སྤྱད་རྡུལ་ཆུ་ལས་བྱུང་བའི་བོད་ཀྱི་བཟོ་སྐྲུན་ཁྱད་ཆོས་ལྡན་ལ། དེང་དུས་གསོ་
རིག་ཚན་རིག་ལག་རྩལ་གྱི་དགོས་མཁོ་དང་མཚམས་པའི་བཟོ་གྲྭ་གསར་པ་དེ་
འཚར་ལོངས་ཡོང་བཞིན་ཡོད། ད་ལྟ་སྐྱེ་བོ་སུ་འདྲ་ཞིག་གིས་བལྟས་ཀྱང་དེར་
ཡིད་སྨོན་དང་དད་ཞེན་མི་སྐྱེ་མཁན་ག་ལ་སྲིད། ད་ཆ་བཟོ་གྲྭའི་ལས་ཀ་་
རྣམས་ཁོང་གི་ཐད་ཀར་དབུ་ཁྲིད་འོག་ཕྱོགས་ཡོངས་ནས་སྨན་རིགས་ལས་སྣོན་
ཐོན་སྐྱེད་ནང་ཞུགས་ཐུབ་ཡོད་ལ། དོ་དམ་ཚད་གཞི་ཆ་ཚང་ལ། བཟོ་གྲྭ་
རང་ཉིད་ཀྱི་དམིགས་བསལ་ཁྱད་ཆོས་ལྡན་པའི་ཐོན་སྐྱེད་ལག་རྩལ་གོ་རིམ་དང་།
དུག་འདོན་ལས་སྣོན་ལག་རྩལ་གོ་རིམ་སོགས་དོ་དམ་གྱི་དམིགས་ཚད་མཐོ་བ།
585



སྨན་རིགས་ཐོན་སྐྱེད་ལས་སྣོན་བྱེད་ཆོག་པ་སོགས་འབྲེལ་ཡོད་གོང་རིམ་གྱི་ལག་
འཁྱེར་ཁག་གཏན་འབེབས་ལྟར་འཐུས་ཚང་ཡོད་ཁར། དེ་ནི་ལྗོངས་ནང་
ཁུལ་བོད་སྨན་ལས་སྣོན་བཟོ་གྲྭས་མིག་དཔེ་རུ་གྱུར་ཡོད་ཅེས་ང་ཚོས་གདེངས་
མཐོ་པོས་བཤད་ཆོག དེ་ལྟ་བུའི་འགྲུབ་འབྲས་དང་སྲོལ་རྒྱུན་བོད་སྨན་དོ་
དམ་ལམ་ལུགས་ལ་འཕོ་འགྱུར་ཆེན་པོ་བྱུང་ཡོད་པ་ནི་ཁོང་གི་ཇུས་བཀོད་དང་
སྣེ་ཁྲིད་གནང་བ་ལས་ཁ་བྲལ་ཐབས་མེད། །
རང་སྐྱོང་ལྗོངས་ཀྱི་ཕུལ་བྱུང་བོད་སྨན་མཁས་ཅན་པད་མ་རྒྱ་མཚོ་ལགས་
ཀྱི་ཞིབ་འཇུག་གནང་སྟེ་བཟོས་པའི་བྱུ་མར་བདུན་ཅུ་ནི་ནག་ཆུ་ས་ཁུལ་གྱི་ཚན་
རྩལ་འབྲས་བུ་ཆེ་ཤོས་ཤིག་ཡིན་པ་ཁས་ལེན་ཡོད་ལ། འབྲེལ་ཡོད་ཚན་པ་ཁག་
གིས་དཔྱད་ཞིབ་བྱས་པ་རྒྱུད་བྱུ་དམར་བདུན་ཅུ་དེ་ནི་དེང་དུས་ཚན་རྩལ་གྱི་
ཁས་ལེན་བྱས་ཆོག་པ་ཞིག་དང་། དེ་ནི་བོད་ཞི་བས་བཅིངས་འགྲོལ་བྱུང་ནས་
ལོ་ངོ་བཞི་ཅུ་སོང་རིང་བོད་སྨན་འཐབ་ཕྱོགས་ཐེངས་དང་པོའི་ཚད་ལོན་་་་་
དམིགས་ཚད་ཟིན་པའི་སྦྱོར་དེབ་ཆེ་གྲས་ཤིག་ཡིན་ལ་རང་སྐྱོང་ལྗོངས་ཀྱི་ཐེངས་
དང་པོའི་རྒྱལ་ཁབ་ཀྱི་རང་བདག་དབང་ཆ་ཐོབ་པའི་རིན་ཆེན་སྨན་རིགས་ཞིག་
ཏུ་གྱུར་ཡོད་པ་དང༌། དེང་དུས་བོད་སྨན་ཁྱབ་ཁོངས་ནང་ནས་མིང་གྲགས་
ཅུང་ཟད་མཐོ་ལ་རྒྱ་ཆེའི་ནད་པ་རྣམས་ཀྱི་ཧ་ཅང་དགའ་པོ་བྱེད་པའི་ཐོན་རྫས་
ཤིག་ཏུ་གྱུར་པ་ནི་དེང་སྐབས་ན་མང་བའི་སྙིང་དང་ཀླད་པ་ཁྲག་རྩ་སོགས་ལ་
སྨན་བཅོས་བྱེད་པའི་ཐོག་མའི་སྨན་རིགས་ཡག་གྲས་ཤིག་དང༌། དེར་ལྗོངས་
ཕྱི་ནང་ལ་རྒྱ་ཁྱབ་ཆེ་བའི་ཁྲོམ་རའི་དགོས་མཁོ་ཧ་ཅང་ཆེན་པོ་ཡོད། ད་ལྟ་
སླར་ཡང་ཁོང་གིས་ཞིབ་འཇུག་གནང་སྟེ་བཟོས་པའི་བྱུ་དམར་བདུན་ཅུའི་ཞོར་
གཏོགས་སྨན་སྙིང་ཁམས་བདེ་སྲུང་དང་ཅོག་ལ་སེམས་སྐྱིད། སྐྱུ་རུའི་འཕྲུལ་
སྦྱོར། ཏང་ཀུན་བཅུ་བཞི་བཅས་ཐོག་མའི་ནད་ཐོག་སྨན་བཅོས་ཀྱི་བརྟག་
དཔྱད་བྱས་པ་རྒྱུད་ཁྲག་ཤེད་མཐོ་པོ་དང་ཁྲག་གར་པོ་ཆགས་པ་སྙིང་གི་ནད་
ཀླད་པའི་ཁྲག་རྩའི་ནད་རིགས་སོགས་ལ་སྨན་བཅོས་བྱེད་རྒྱུའི་ཐད་དམིགས་
586



བསལ་གྱི་ནུས་པ་ལྡན་ཡོད་ལ་རྒྱ་ཆེའི་ནད་པ་མང་ཚོགས་ཀྱི་དགའ་བསུ་ཆེན་པོ་
ཐོབ་ཀྱི་ཡོད་པས་ཐོག་རྗེས་དེ་རྣམས་སྔར་ལས་ལྷག་པས་སྒོ་ནས་རྒྱ་ཁབ་དང༌
ནད་ཐོག་བེད་སྤྱོད་བྱེད་རྒྱུའི་རིན་ཐང་ཆེན་པོ་ཡོད། །
ད་ཆ་གཞོང་པ་ལྷ་ཆུ་བོད་སྨན་བཟོ་གྲྭའི་བྱ་གཞག་ཁག་ཁོང་གིས་ཐད་ཀར་
དབུ་ཁྲིད་གནང་བའི་འོག་དང་ལས་བྱེད་ལས་བཟོ་ཚོའི་ཧུར་བརྩོན་བྱས་པ་
བརྒྱུད་དངོས་སུ་ཐོན་སྐྱེད་དང་ཚོང་གཉེར་བྱེད་རྒྱུའི་བརྒྱུད་རིམ་ནང་སྨན་སྲིད་
དོ་དམ་བཅའ་ཁྲིམས་ཀྱི་གོ་ཆ་གྱོན་ཏེ་བོད་སྨན་མཐོ་རླབས་གསར་པའི་འགྲན་
རྩོད་ཀྱི་ཁྲོད་རྐང་པ་བརྟན་པོར་འཛུགས་ཐུབ་ཡོད་ལ་འཕེལ་རྒྱས་ཀྱི་མདུན་ལམ་
ཧ་ཅང་བཟང་པོ་ཡོད། །
པད་མ་རྒྱ་མཚོ་ལགས་ནི་དེང་སྐབས་གསོ་རིག་འཐབ་ཕྱོགས་ཐད་བསྒྱུར་
བཅོས་སྒོ་དབྱེའི་མཛད་ཕྱོགས་སྲིད་ཇུས་ཀྱི་འོད་ཟེར་ལས་འཁྲུངས་པའི་བོད་
སྨན་གྱི་མེ་ཏོག་གསར་པ་ཞིག་དང་གསོ་རིག་བྱ་བཞག་རྒྱུད་འཛིན་འཕེལ་རྒྱས་
གཏོང་བའི་སྣེ་ཁྲིད་ཀྱི་མིག་དཔེ་བཟང་པོ་ཞིག་རེད་ཅེས་བཤད་ཆོག །
587



པད་མ་རིག་འཛིན།
པད་མ་རིག་འཛིན་ནི་རབ་བྱུང་་
བཅུ་དྲུག་པའི་ཤིང་ཕོ་རྟ་ལོར་བོད་་་་་་
ལྗོངས་ནག་ཆུ་ས་ཁུལ་ལྷ་རི་རྫོང་ཁོངས་
རྨི་ ཐི་ཁར་ ཕ་སྔགས་སྨན་པ་མི་རབས་་་་
བརྒྱད་ པ་ བྱམས་ པ་ ཆོས་ དབང་ དང་།
མ་འབྲོང་གཟའ་དཀོན་མཆོག་ཆོས་སྒྲོན་
གཉིས་ཀྱི་བུར་སྐྱེས། རང་ལོ་དྲུག་ནས་
ཕ་ཡི་དྲུང་དུ་བོད་ཡིག་འབྲི་ཀློག་དག་་་་
གསུམ་སྦྱོང་བརྡར་དང་རང་ལོ་བཅུ་་་་
གསུམ་ནས་གསོ་རིག་རྒྱུད་གསུམ་དང་་
1ཉེར་མཁོ་ཁག་བློར་འཛིན་བྱས་པ་དང་
ཆབས་ཅིག་རྩ་ཆུའི་བརྟག་ཐབས་ཀྱི་དམར་ཁྲིད་གདམས་པ་ཞུས། རང་ལོ་
བཅུ་དྲུག་ནས་བཟུང་ཕ་ཡི་དྲུང་དུ་རྒྱུད་ཀྱི་ཞལ་ལུང་དང༌།. སྨན་གྱི་ངོས་་་
འཛིན། སྨན་སྦྱོར་ལག་ལེན་ཐད་དུག་འདོན་དང་ནུས་བསྲེག་སྦྱོར་ཐབས།
བྱེ་བྲག་གཏར་བསྲེག་དང་བཤལ་སོགས་དཔྱད་ཀྱི་ལག་ལེན་དང༌། དེ་བཞིན་
སྨན་གྱི་རོ་ནུས་རྡེའུ་འགྲེམས་སོགས་རང་རྐྱ་ཕེར་བ་སློབ་གཉེར་བྱས། མན་
ངག་བྱེ་བ་རིང་བསྲེལ་དང་། དར་མོའི་བཀའ་བརྒྱ་སོགས་ཀྱི་ལུང་ཞུ་བྱས།
ལྷག་པར་དུ་ཁམས་ནང་ཆེན་སེ་བོ་རྟོགས་ལྡན་དགེ་ལྡན་དགེ་འབྱུང་རིན་པོ་ཆེ་
588



དང་། རང་གི་དམ་པ་གཉིས་ཀྱི་དྲུང་དུ་ཕུང་པོ་བཤགས་ལས་ཀྱི་རོ་བཀྲ་་་
རྟོགས་ཐབས་བྱས་ཏེ་ཤ་རུས་རྩ་ཡི་གནས་ལུགས་རྣམས་བཤད་རྒྱུད་ཀྱི་དགོངས་
དོན་དང་སྦྲགས་ཏེ་ བཀའ་ཁྲིད་ཐོབ། དེའི་རྗེས་སུ་རང་ཉིད་ཀྱིས་ཕུང་པོ་་
འགའ་ཞིག་བཤགས་ལས་བྱེད་སྐབས་བཤད་རྒྱུད་ཀྱི་དགོངས་དོན་ནང་རྩིབ་མ་
ཉེར་བཞི་གསུངས་པ་དེ་ཁྱབ་ཆེ་བར་གསུངས་པ་ལས་དོན་དུ་རྩིབ་མ་ཉེར་དྲུག་
ཡོད་པའང་མཐོང་། གཞན་ཡང་བཤད་རྒྱུད་ཀྱི་བཀའ་ཁྲིད་ཞུ་སྐབས་(ཟུར་
མཆན་དུ) རྒྱུ་མ་དྲང་སྲོང་ས་འོག་བུམ་གཏེར་འདྲ། དེ་ལ་ཉེས་བྱུང་གླང་་
ཐབས་དྲག་སོ་ལྡང༌། དེ་ལ་ཐོག་མར་གཉན་གྱི་ཕུང་པོ་གཤིགས། དེ་རྗེས་ཚ་
འཇམ་གང་སྦྱོང་རིག་པའི་འཕྲུལ་ཞེས་བྲིས་འདུག་པ་དེའི་དོན་ནི་དེང་དུས་རྒྱུ་
ལྷག་ཟེར་བ་དེར་ངོས་ཟིན་པ་མ་ཟད་རྒྱུ་མ་དེ་ནི་དྲང་སྲོང་ལྟ་བུའི་ཟས་སོགས་ལ་
གཙང་སྦྲ་ལྡན་དགོས་པ་དང༌། གནས་ཀྱི་རྒྱུ་མའི་འོག་ངོས་སུ་གནས་པ་རྒྱུན་
དུ་མི་མཐོང་བ་བཀའ་གཉན་གཏེར་དང་འདྲ་བ་ཡིན་པ། དེ་ཉིད་ཟས་སྤྱོད་ཀྱི་
རྐྱེན་པའི་ཉེས་པར་གྱུར་ན། ན་ལུགས་གླང་ཐབས་དང་འདྲ་བ་དེ་ལ་ཐོག་མར་
གཉན་ ཤས་ཆེ་བའི་བཅོས་དང་། དེ་རྗེས་ དྲག་འཇམ་གང་རུང་གི་བཤལ་་
གཏོང་བ་ཕན་པ་ཆེ་བར་བསྟན་པ་ལྟར་རང་གི་ལག་ལེན་ནང་དུ་དེ་ལྟར་བྱས་ཚེ་
ཕན་པ་ཆེ་བར་མྱོང་བས་གྲུབ། གཞན་ཡང་རིན་ཆེན་གཏེར་མཛོད་ཀྱི་ནང་དུ་
ནད་ཀྱི་ངོས་འཛིན་སྐོར་དང་དེ་བཞིན་སྦྱར་དུག་དང༌། རེག་དུག མཛེ་
ནད་སོགས་ཀྱི་ངོས་འཛིན་སྐོར་གྱི་གདོམས་པ་འགའ་ཞིག་ཐོབ། སྨན་སྦྱོར་
ཐད་གཅེས་བསྡུས་ཁག་གི་དགོངས་དོན་གབ་མིང་འགའ་ཞིག་གི་གོ་དོན་དང་སྒྲ་
སྦྱོར་འགའ་ཞིག་གི་གོ་དོན་སོགས་ཞུས། སྨན་རིག་ཞིབ་བརྡུང་བྱས་ཚར་རྗེས་
སྨན་ལྷ་ལོང་སྐུའི་སྒོ་ནས་སམ་གཡུ་ཐོག་སྙིང་ཐིག་གང་རུང་སྒོ་ནས་སྒྲུབ་རྒྱུའི་
ཕྱག་ལེན་སོགས་ཀྱི་གདམས་པ་ཞུས། འབྲི་གུང་དཔའ་ཆུང་ཆོས་ཀྱི་དབང་
པོའི་དྲུང་དུ་མི་ ཕམ་ གཅེས་བསྡུས་དང་མཁྱུད་དཔྱད་སྐོར་གྱི་ཁྲིད་ལུང་ཐོབ།
མཁས་དབང་ཁྲོ་རུ་ཚེ་རྣམ་དྲུང་དུ་གཡུ་རྙིང་དབང་ཆེན་དང༌། རྒྱུད་གསུམ།
589



རྒྱུད་བླ་མ། དོ་རྟ་མཛེད། རྒྱུད་བརྟག་པ་གཉིས་པ། དབྱངས་ཅན་སྒྲ་
མདོ། རིན་ཆེན་རིལ་ནག་ཆེན་མོ་སོགས་རྩ་ཆེའི་སྦྱོར་སྡེ་དང་དེའི་མན་ངག
དངུལ་ཆུ་བརྩོ་བཀྲུ་ཆེན་མོའི་ཕྱག་ལེན་དམར་ཁྲིད་དང་གལ་ཆེ་བའི་མན་ངག་
ཐོབ། མཁས་དབང་ཚུལ་ཁྲིམས་རྒྱལ་མཚན་མཆོག་གིས་དྲུང་དུ་འབྱུང་རྩིས་
དང་སུམ་རྟགས། སྤྱོད་འཇུག རྒྱལ་སྲས་ལག་ལེན། སྙན་ངག་དབྱངས་
ཅན་དགྱེས་རོལ་སོགས་ཀྱི་ཁྲིད་ལུང་ཐོབ། གཞན་ཡང་སྔ་རྗེས་སུ་ལྷ་ལྡན་སྨན་
རྩིས་ཁང་གི་མཁས་དབང་རྣམས་ཀྱི་དྲུང་དུ་རྒྱུད་བཞིན་ནང་ཚན་ཚ་གྲང་གལ་
མདོ་སོགས་གནད་ཆེ་བ་འགའ་ཞིག་གི་བཀའ་ཁྲིད་གདམས་པ་ཐོབ། དེ་
བཞིན་སྨན་སྦྱོར་དང་སྨན་རིགས་ངོས་འཛིན་བྱེད་རྒྱུའི་ཐད་དོགས་སེལ་མང་པོ་
ཐོབ་རྒྱུའི་གོ་སྐབས་རྙེད། འབྲི་གུང་ཉི་མ་ལྕང་རའི་མཁས་གྲུབ་བློ་བཟང་བདེ་
ཆེན་ གྱི་ དྲུང༌ དུ་ དབུ་ མ་ རིགས་ ཚོགས་ ལྔ་ དང་ བཞི་ བརྒྱ་ པ། འཇུག་ པ།
མཛོད་དང༌། ཀུན་བཏུས། བྱམས་ཆོས་སྡེ་ལྔ། འདུལ་བ་སོགས་གཞུང་
ཆེན་ བཅུ་ གསུམ་ དང་། བསྟན་ རྙིང་། ཀུན་ བཟང༌ བླ་ མའི་ ཞལ་ ལུང་།།
ངེས་ཤེས་སྒྲོན་མེ་དོན་རྣམ་ལྔ་ལ་འབྲེལ་བ་སོགས་དང༌། སྙིང་ཐིགས་རྩ་གསུམ།
གཅོད་དབང་། གཡུ་ ཐོག་ སྙིང་ ཐིག་ གི་དབང་། དུས་འཁོར་ གྱི་དབང་།
འབྲི་གུང་གཅེས་བསྡུས་སོགས་ཀྱི་བཀའ་དབང་དང་བཅས་པ་ ཐོབ། ཁྱད་
པར་བདེ་ཆེན་སྙིང་པོའི་སྒོ་ནས་བདུད་རྩི་ཆོས་སྨན་སྒྲུབ་ཐབས་ཕྱག་ལེན་དང་
བཅས་པ་དམར་ཁྲིད་ཀྱི་གདམས་པ་ ཐོབ། གཞན་ཡང་རི་ཆོས་ས་དཔྱད་་་
སོགས་ཀྱི་དཀའ་གནད་མན་ངག་ཞུས་ཀྱང་འདིར་མ་བྲིས། ཉི་གྲགས་རྒྱལ་
སྲས་ཀུན་བཟང་བསྟན་འཛིན་དྲུང་དུ། གཏེར་གསར་ཁག་བཅུ་གསུམ་དང་།
དེའི་ནང་ཡོད་པའི་སྨན་རིག་སྦྱོར་ཐབས་ལག་ལེན་དང་བཅས་པ་ཐོབ། གཞུ་
བླ་ མ་ ཐུབ་ དགའ་ ནས་ སྐར་ རྩིས་ སྐོར་དང་། རྫོགས་ ཆེན་ དོན་ ཁྲིད་ སྐོར།
ནད་ཐོག་ཉམས་མྱོང་ལས་བྱུང་བའི་དགོས་བཅོས་ཁག་གཅིག་དང་། ས་་་་
བདག་ལྟོ་ཕྱེ་སོགས་ཀྱི་ཐིགས་རྩ་བཅས་ཀྱི་དམར་ཁྲིད་ཞུས། མཁས་དབང་ཨ་
590



རིག་ནོར་བུ་མཆོག་ནས་སྨན་རིགས་སྦྱོར་སྡེའི་འཕྲུལ་འཁོར་དང་། ཁྲི་སྣོན་
ལག་ལེན་སྐོར་གྱི་དཀའ་གནད་འགའ་ཞིག་དང་། བརྡ་སྤྲོད་གཞུང་གི་དགོས་
གནད་ཀྱི་བཀའ་ཁྲིད་འགའ་ཞིག་ཐོབ་མྱོང་ཡོད། གཞན་ཡང་དཔེ་ཆ་ཐོར་བུ་
འགའ་ཞིག་ཐོབ་མྱོང་ཡོད་ཀྱང་འདིར་མ་བཀོད། །
ལག་ལེན་ལ་ཞུགས་ཚུལ་ནི། རང་གིས་ཕ་ཡི་དྲུང་དུ་སྤྱིར་བཏང་དངུལ་
ཆུ་ཚ་བཏུལ་ནས་འབྲོང་ ཐལ་ བར་ གྱི་ ཐལ་བསྲེག་ལག་ལེན་དང་དུག་འདོན།
རྣམ་འདོན་གྱི་ལག་ལེན་དང་དེ་བཞིན་རྒྱུན་སྤྱོད་སྨན་གྱི་ངོས་འཛིན། གཏར་
བསྲེག་བཤལ་སོགས་ཀྱི་ལག་ལེན་བཅས་ལག་ཏུ་ལོན་གྱི་ཡོད། ལྷག་པར་དུ་
མཁས་དབང་ཚེ་རྣམ་ནས་སྔ་རྗེས་སུ་དངུལ་ཆུ་བརྩོ་བཀྲུ་ཆེན་མོ་དང་། ཐལ་
བསྲེག་ལག་ལེན་དམར་ཁྲིད་ཐེངས་གཉིས་ཐོབ། རིན་ཆེན་རིལ་ནག་ཆེན་མོ་
དང་རརྣ་བསམ་འཕེལ་གྱི་སྦྱོར་བ་ མན་ངག་དང་བཅས་པ། དུག་འདོན་་་་
སོགས་ལག་ལེན་རང་མགོ་ཐོན་པ་བློས་གཉེར་བྱས། དེ་མིན་རང་གི་ཕ་ཡི་དྲུང་
ནས་བྱིས་པའི་བབ་བཅོས་བྱེད་ཚུལ་དང༌། དུག་བཅོས་ལག་ལེན་ཕན་ནུས་ཆེ་
བའི་གདམས་པ་འགའ་ཞིག་ཐོབ་པའི་སྐལ་བ་ཐོབ་མྱོང་ཡོད། །
རང་གིས་ལག་ལེན་བྱས་རིང་ཐོབ་པའི་མྱོང་ཚུལ་སྐོར་དེ་སྔོན་རང་ཉིད་
ཀྱིས་ཕ་མེས་གཙོའི་བཤེས་གཉེན་མང་དག་ཞིག་གིས་དྲུང་དུ་ཐོས་བསམ་བྱས་
ནས་མཐར་རང་ཉིད་ཀྱི་ལག་ལེན་ནང་མྱོང་གོམས་ཅུང་ཟད་མེད་པའི་ནང་ནས་
དེང་དུས་མཁོ་དགོས་ཆེ་བ་ ཁག་ གཅིག་རྩོམ་བྲིས་བྱས་པ་ནི་བྱིས་པའི་མཆིན་
བབས་བཅོས་སྐོར་བབ་བཅོས་མེ་ལོང་གསལ་བཀྲོལ་ཞེས་པ་དང༌། བྱིས་པའི་
རྣ་པྲ་ལྗོན་པའི་རི་མོ་ཞེས་པ་ཞིག་དང་། དགའ་བོ་མངལ་འཇུག་གི་མདོ་ལས་
དྲངས་པ་ལྷན་སྐྱེས་ལུས་ཀྱི་སྲིན་བུའམ་ནད་འབུ་བརྒྱད་ཁྲི་དེ་བསྡུས་པ་བརྒྱད་
བཅུའི་རྣམ་གྲངས་བཀོད་པ་གྲགས་པའི་མེ་ལྕེ་སྙེམ་པ་ཆུ་ཡི་ཟིལ་པ་ཞེས་པ་ཞིག་
དང་། མཁས་དབང་བྱམས་པ་འཕྲིན་ལས་མཆོག་དང་ལྷན་དུ་ཐེ་ཝན་དུ་སྐྱོད་
སྐབས་བོད་བྱང་ཐང་གི་གསོ་རིག་འཕེལ་རྒྱས་སྐོར་གྱི་གནད་བསྡུས་ཞེས་པ་ཞིག་
591



བཅས་འབྲི་མྱོང་ཡོད། སྨན་རིག་སྦྱར་བཟོ་བྱེད་པའི་སྐོར་ལ། དེ་སྔོན་བྱང་
ནག་ཆུ་ཁུལ་གྱི་ལོ་རྒྱུས་ཐོག་བྱུང་མ་མྱོང་བའི་སྨན་གྱི་ལག་ལེན་དངུལ་ཆུ་བརྩེ་
བཀྲུ་ཆེན་མོ་དང༌། ཐལ་བསྲེག་ལག་ལེན་རིན་ཆེན་རརྣ་བསམ་འཕེལ་སྦྱོར་
བཟོ་1997ལོར་བྱས་ཡོད། གཞན་ཡང་ནག་ཆུ་ཁུལ་དུ་ན་མང་ལ་བཅོས་་་
དཀའ་བ་རུས་ཏྲེམ་ནད་ལ་ཕན་པའི་སྨན་སྣ་གཉིས་གསར་བཟོ་བྱས་ཡོད་པ་དེར་
ཕན་ནུས་ཀྱང་མི་དམན་པ་ཐོབ་ཡོད། རྗེས་འཛིན་གསོ་སྐྱོང་བྱེད་རྒྱུའི་ཐད་
གཤམ་འོག་གི་སྨན་པ་དོན་གཉེར་བློ་གསར་བ་དང་། དགོན་ཁག་འགའ་ཞིག་
གི་དགེ་འདུན་པ་དེ་བཞིན་རང་སྨན་ཁང་གི་གསར་བུ་བ་སོགས་སློབ་གྲངས་དྲུག་
ཅུ་ལྷག་ཙམ་ལ་བོད་ཀྱི་གསོ་རིག་གཙོའི་རིག་གནས་ཆེ་ཕྲ་ཁག་ལ་ཁོ་བོ་ཤེས་བྱ་
རྟོགས་ཚད་ཀྱི་སློབ་ཁྲིད་བྱེད་མྱོང་ཡོད། །
592



སྤྱི་བདུལ།
སྤྱི་བདུལ་ནི་ནག་ཆུ་ས་ཁུལ་་་་་
གཉན་རོང་རྫོང་ སེ་ཆེན་ ཤང་དུ་ ཤིང་་་་
ཕག་(སྤྱི་ལོ་1935)ལོའི་ཟླ་བཅུ་གཉིས་
པའི་ཚེས་བཅུ་ལ་སྐྱེས། ཕ་ནི་ཡོན་་་
ཏན་དུ་མས་ཕྱུག་པའི་སྔགས་བོན་ཞིག་
ཡིན་པས། ཁོང་ལ་ལོ་དྲུག་གི་དུས་སུ་
ཡི་གེ་འབྲི་ཀློག་བསླབས། ཞོར་དུ་སུམ་
རྟགས་དག་གསུམ་དང་ས་དཔྱད་རིག་པ།
བོན་ དང༌ ཆོས་ ཀྱི་ ཤེས་ བྱ། རྩིས།
ལཉྫ་ཝ་རྟུ། རྟག་གཟིག་ཡི་གེ་སྤངས་
སོ་ཆེ་ཆུང་། ཞང་ཞུང་སྨར་ཆེན་སྨར་
ཆུང་ཡིག་གཟུགས་ཅུང་ཟད་སྦྱངས། དེ་དུས་འབྲོག་ཁུལ་དུ་སྨན་དཔེ་ཤིན་ཏུ་
དཀོན་པས། དཔལ་ལྡན་རྒྱུད་བཞི་དང་ཟིན་ཏིག མཛེན་རྒྱན་བདུད་རྩི་
སུམ་བཟང་། སྨན་ནུས་ངོས་འཛིན། བོན་གྱི་ཉི་མའི་དབང་པོ། གཙང་
སྨན་ཡེ་ཤེས་ཀྱི་རྩ་ཆུ་སྒྲོན་ཆེན། མི་ཕམ་སྔོ་སྦྱོར། ཡོན་ཀྲང་མཁྱེན་རབ་ནོར་
བུའི་མཛད་པའི་སྨན་སྤྲོད་པའི་ཉམས་ཡིག སྨན་སྦྱོར་ནུས་པ་ཕྱོགས་བསྡུས།
རྒྱ་གར་དམ་པའི་མཁྱུད་དཔྱད་དཀར་ནག་ཁྲ་གསུམ་སོགས་སྨན་ཡིག་པོ་ཏི་ལྔ་
རང་གི་ལག་པས་དཔེ་བཤུས་བྱས་པའི་སྐབས་ནས་གསོ་རིག་སྦྱོང་བའི་འགོ་
ཚུགས། གསོ་རིག་མཁས་དབང་ཆེན་པོ་མཚུངས་ཟླ་བྲལ་བའི་འབྲོང་ཚ་་་་
དབལ་གསས་སྐྱབས་སློབ་དཔོན་དུ་བསྟེན་ནས་རྩ་རྒྱུད་དང་བཤད་རྒྱུད་ལྡོང་
593



འགྲེམས་ནས་བཟུང་རྒྱུད་བཞི་དང་སྨན་རྫས་ངོས་འཛིན། སྨན་སྦྱོར་ཐབས་
སྐོར། ལག་ལེན་དམར་ཁྲིད་ཡང་ཡང་གནང་། མདོ་སྨད་ཨ་མདོའི་ཕྱོགས་
ནས་ཕེབས་པའི་འབྲས་སྤུང་དགེ་བཤེས་ཆོས་དབྱིངས་རྡོ་རྗེའི་སྐུ་གམ་དུ་ཡང་
སྐྱར་ཕྱི་རྒྱུད་དང་གཅེས་བསྡུས་མྱོང་ཁྲིད་དང་རང་ཉིད་ཐེ་ཚོམ་གྱི་ཚིག་ལ་དོགས་
གཅོད་ཡང་ཡང་བྱས། གཞན་ཡང་འབུམ་ཐར་རིན་པོ་ཆེ་དང་ཡོབ་རུ་ལྷ་རྗེས་
དམར་རོང་ཁྲོ་གསས་རྣམས་ལ་ཞལ་ཁྲིད་ཡང་ཡང་ཞུས། བན་བོན་བླ་སྤྲུལ་
རྣམས་ཀྱིས་སྨན་ལྷའི་དབང་གནང་། དེ་ལྟར་ལོ་བཅུ་གསུམ་ནས་བཅོ་བརྒྱད་
བར་གསོ་རིག་སྦྱང་བརྩོན་བྱས། ལོ་བཅོ་བརྒྱུད་ནས་སུམ་ཅུ་སོ་དྲུག་བར་ནད་
པར་སྨན་བཅོས་བྱས་པས་ཕན་འབྲས་གང་འཚམས་ཐོབ། ལོ་སོ་བདུན་ནས་
ཞེ་བརྒྱད་པར་འབྲོག་བདག་གི་གྲལ་རིམ་སོང་ཙང་སྨན་པ་བྱ་རྒྱུའི་གོ་སྐབས་མ་
བྱུང་། མ་ཉེས་ཁ་གཡོག་གི་“ཞྭ་མོ་”ཕུད་ཚུན་སྤྱི་ལོ1978ནས་བཟུང་སྨན་པ་
བྱ་རྒྱུའི་ཆོག་ཆན་ཐོབ་ནས་རྐང་རྗེན་སྨན་པ་བྱསཾ། སྤྱི་ལོ་1984ལོར་བོད་
ལྗོངས་ནག་ཆུ་ས་ཁུལ་སྨན་རྩིས་ཁང་དུ་སྡོད་དགོས་བྱུང་པའི་སྐབས་དེར་རང་གི་
ཤེས་ཚོད་ཡོན་ཏན་ཕྱི་ལ་བཏོན་ཏེ་སྐབས་རེར་རིག་གནས་སློབ་ཁྲིད་དང་སྐབས་
རེར་ལོ་ཐོ་འབེབས་སྐབས་ལས་རོགས་དང་ལོ་གསུམ་ལོ་ཐོ་བྲིས། སྒྲ་འཁོར་
བདུན་དཔེ་བསྡུས་བྱས་ ཤིང་ སྒྲ་འཁོར་གཅིག་ རང་ གིས་ ཕབ། སྤྱི་ལོ་་་་་་་་
1989ལོར་བོད་ལྗོངས་མི་རིགས་རྒྱུ་རྩལ་ཞིབ་འཇུག་ཁང་དུ་བོད་ཀྱི་གར་འཆམ་
གྱི་ལོ་རྒྱུས་དང་ཆེད་ཆོས་ཞིབ་འཇུག་བྱས་ནས་གར་འཆམ་གྱི་ལོ་རྒྱུས་འདྲེན་བྱེད་
དགའ་སྟོན་ཞེས་པ་བརྩམས་ནས་རྒྱུ་རྩལ་དུས་དེབ་ནང་བཀོད། ནག་ཆུ་སྨན་
རྩིས་ཁང་དུ་བདུད་རྩི་སྨན་གྱི་མདོ་དགུའི་ནང་གསོ་རིག་འབུམ་བཞིའི་བྱུང་བ་
བརྗོད་པ་ཟེར་བ་ཞིག་བརྩམས། དེ་མིན་སྨན་གྱིས་སྐོར་རྩོམ་ཐུང་ཡ་ཟུང་་
འགྲེམ་སྤེལ་བྱས། གཞན་ཡང་ནག་ཆུ་ས་ཁུལ་རིག་གནས་ཅུས་ནང་བྱང་ཐང་
ཟེར་བའི་དུས་དེབ་ནང་སྤྱི་ལོ་1989ལོར་ཞང་ཞུང་སྒྲ་ཡི་དོན་སྡེབས་སྐོར་ཅུང་
ཟད་གླེང་བ་ཞེས་པ་དང་། བོན་གྱི་བརྡ་སྤྲོད་ཉི་ཤུ་བདུན་པའི་སྐོར་གྱི་ལོ་རྒྱུས།
594



སྤྱི་ལོ་1995ལོར་བྱང་ ཐང་དུས་ དེབ་ནང་བོད་རྒྱལ་ཐོག་མ་གཉའ་ཁྲི་སོགས་
གནམ་གྱི་ཁྲི་བདུན་སྐོར་ཅུང་ཟད་དཔྱད་པ་དང་། བོན་གྱི་ལོ་རྒྱུས་ལས་འཕྲོས་
པའི་གཙུག་ལག་རྩིས་ཀྱི་སྐོར་གླེང་བ་ཞེས་པ་བརྩམས་ནས་འགྲེམས་སྤེལ་བྱས།
སྤྱི་ལོ་1988ལོར་རབ་འབྱམས་སྨན་པའི་ཐོབ་ཐང་བླངས། །
དེ་ལྟར་སྨན་ལས་ཀྱི་བྱ་རིམ་ནང་གོང་རིམ་འགོ་ཁྲིད་ཀྱི་མཛུབ་སྟོན་ཇི་
བཞིན་དགོས་མཁོ་དང་འཚམ་པའི་མངག་བཅོལ་ལེགས་སྒྲུབ་བྱས་ཡོད། ཁོང་
ཉིད་ལ་ནམ་རྒྱུན་འགྲོ་བ་ནད་པ་སྡུག་བསྔལ་ལས་སྐྱོབ་ཐབས་ཆེད་དུ་དཀའ་ངལ་
ལ་མི་འཛེམ་པའི་སྙིང་སྟོབས་ལྡན་ལ་དལ་སྡོད་སྐྱིད་སྡོད་ཀྱི་དབང་དུ་མི་གཏོང་
པ་དང༌། སློབ་ཁྲིད་བྱེད་པའི་སྐབས་སུ་མན་ངག་ཟབ་མོ་དཔེ་མཁྱུད་དང་སྦས་
སྐུང་མེད་པར་མི་རབས་རྗེས་མར་ཕན་གདག་པའི་དམིགས་ཡུལ་དང་། དུས་
དང་རྣམ་པ་ཀུན་ཏུ་ཉམས་ཐག་འགྲོ་ལ་བྱམས་དང་སྙིང་རྗེའི་སྤྱོད་ཚུལ་མི་འདོར་
བར་བྱས་ཏེ། གསོ་རིག་ཀྱི་བྱ་གཞག་ལ་ལེགས་སྐྱེས་ཕུལ་དང་འབུལ་བཞིན་དུ་
ཡོད། །
595



ཚེ་རིང་རྡོ་རྗེ།
རྫ་རྒྱུད་དཔོན་ལྷ་ངག་དབང་ཆོས་
འཛིན་རིན་པོ་ཆེའི་ཐུགས་སྲས་སུ་གྱུར་
པ་བོད་ལུགས་སྨན་པ་འབུམ་རམས་པ་
སྐུ་གཞོན་ཚེ་རིང་རྡོ་རྗེ་མཆོག་ནི་བོད་
ལྗོངས་ཀྱི་ཤར་ངོགས་ཟླ་ཆུའི་འབས་རྒྱུད་
གནས་ཆེན་པོ་གོ་བོ་ཁྱུང་ཕུག་རྡོ་རྗེ་་་་་
ལེགས་ པ་རྩལ་གྱི་ཉེ་འགྲམ། རི་ཆུ་་་
བཀོད་པའི་རང་བྱུང་དབྱིབས་སུ་བཀྲ་་
ཤིས་པའི་དུང་དཀར་པོ་གཡས་སུ་འཁྱིལ་
བ་འདྲ་བའི་རྒྱུ་མཚན་གྱིས་རི་དུང་ཞེས་
གྲགས་པའི་ (ཆབ་མདོ་རྫོང་རི་དུང་་་་་
ཤང)ཡུལ་གྲོང་དེར་བོད་ལུགས་སྨན་པའི་བརྒྱུད་པ་གསེར་གྱི་ཟམ་པ་མ་ཆད་པ་
རེ་ཕུ་གླིང་ཚང་གི་མི་རྒྱུད་འཕྲིན་ལས་ཆོས་འཕེལ་དང་ཁྱུང་མཁར་ལི་བུ་ཚང་གི་
བུ་མོ་བསམ་སྤྱོད་དཀར་བ་ཁྱི་ཆུང་མ་ཞེས་པ་ཡབ་ཡུམ་གཉིས་པོའི་སྲས་སུ་་
1931ལོར་འཁྲུངས། །
དེ་ཡང་དགུང་ལོ་དྲུག་དུས་འབྲི་ཀློག་བསླབས་པ་དང་བཅུ་ལ་སོན་སྐབས་
སྐྱོ་མདའ་དགོན་པའི་བླ་མ་མགོན་ཚེའི་དྲུང་ནས་སུམ་རྟགས་དག་ཡིག་དཀར་
ནག་རྩིས་སོགས་སྦྱངས་པས་འབྲས་བཟང་ཁུར་གྱིས་དུད་དེ་ཆབ་མདོ་ཡབ་ཚང་
596



མའི་བཀའ་འགྱུར་པར་བརྐོའི་དཔེ་བསྡུར་ཞུ་དག་ལོ་ལྔ་ལྷག་གནང་། དེ་ནས་
རྫ་རྒྱུད་དཔོན་ལྷའི་ཞབས་པད་སྤྱི་བོས་བླངས་ཏེ་གསོ་བ་རིག་པའི་གཞུང་དང་
ལག་ལེན་དམར་ཁྲིད་ཀྱི་བདུད་རྩི་ངོམས་པ་མེད་པར་ཡུན་རིང་བཏུང་ནས་་
1966ལོར་རི་དུང་ཤང་གི་སྨན་པ་རྐང་རྗེན་པ་མཛད། “རིག་གསར་”སྐབས་
ལོ་གསུམ་རིང་བརྡུང་བརྡེག་མནར་གཅོད་དྲག་པོ་མྱངས་ན་ཡང་ཞུམ་པ་མེད་
པར་མཚན་མོའི་དུས་སོགས་སྨན་གྱི་ཕྱག་ལས་ཕྲན་བུ་གནང་ཐུབ་པ་བྱུང་། དེ་
རྗེས་མི་རིགས་སྲིད་ཇུས་ཀྱི་འོད་སྟོང་སླར་ཡང་འཕྲོ་བའི་འོག་ཁོང་གི་བློ་སྟོབས་
ཆེན་པོས་འབད་པ་གནང་བས་ཏང་སྲིད་དམག་གསུམ་གྱི་དབུ་ཁྲིད་དང་ཞིང་
འབྲོག་དམངས་གྱི་ནད་པ་མང་པོ་དབྱར་གྱི་མེ་ཏོག་ལ་བུང་བ་བཞིན་དུ་འཁོར།།
སྙན་པའི་གྲགས་པ་ཡུལ་གྲུ་མང་པོར་ཁྱབ། 1976ལོར་ས་ཁུལ་མི་དམངས་
སྨན་ཁང་ནང་ཕེབས་ནས་ཁོང་གཅིག་པུས་བོད་སྨན་སྒོ་བསྟེན་ཞིག་གཉེར་ནས་
1982ལོར་བོད་སྨན་ཚན་ཁག་ལ་དངོས་སུ་བསྒྱུར་ནས་དབུ་འཛིན་གྱི་ཕྱག་ལས་
མུ་མཐུད་གནང་། དགུང་ལོ་ཞེ་ལྔར་ཕེབས་དུས་གཞི་ནས་ཁྱིམ་ཐབས་བླངས།
1981ལོ་དང༌1985ལོ་བཅས་ལ་པེ་ཅིན་དང་ཞི་ཨན། ནང་སོག ཤིན་་
ཅང༌། ཀན་སུའུ། མཚོ་སྔོན། ཟི་ཁྲོན། ཡུན་ནན་སོགས་ལ་ཕེབས་ནས་
གསོ་རིག་སྐོར་གྱི་གནས་ཚུལ་རྟོག་ཞིབ་མཛད། རྒྱལ་ཡོངས་བོད་ལུགས་སྨན་
ཁང་གི་ལས་དོན་གྲོས་ཚོགས་སུ་ཞུགས་ནས་ས་ཁུལ་འདིར་སྨན་རྩིས་ཁང་་་་་
འཛུགས་རྒྱུའི་དགོངས་འཆར་དང་རྨང་གཞི་སྲ་ཞིང་བརྟན་པ་གཏིང་པའི་ཉེར་
ལེན་ལས་1987ལོར་དངོས་སུ་ཆབ་མདོ་སྨན་རྩིས་ཁང་དབུ་བརྙེས་ཐུབ་པ་བྱུང༌།
དེ་ནས་སྒོ་བསྟེན་ཁང་གི་དབུ་འཛིན་གནང་བཞིན་ནད་པ་མང་པོར་སྲོག་གི་སྦྱིན་
པ་བསྩལ། 1988ལོར་སྨན་པ་འབུམ་རམས་པ་གཞོན་པའི་ལག་རྩལ་གོ་་་་
གནས་ཐོབ། སྤྱི་ལོ་1996ལོར་ལས་འཁྱུར་ངལ་གསོ་བྱས་རྗེས་ད་ལྟ་ཚེ་རིང་
སྨན་ཁང་གི་དབུ་འཛིན་ཆེན་མོ་གནང་བཞིན་ཡོད། །
དེ་ལྟར་ཐོག་མཐའ་བར་གསུམ་དུ་བོད་ཀྱི་གསོ་བ་རིག་པའི་བྱ་བཞག་དང་
597



འགྲོ་བ་ནད་པའི་དོན་དུ་ ཕྱོགས་གང་ཐད་ནས་འབད་པ་ལྷོད་མེད་བྱས་པར་
བརྟེན། རྒྱ་ཆེའི་མང་ཚོགས་ཀྱིས་བསྟོད་བསྔགས་དང་རིམ་པ་ཁག་གི་ཏང་
སྲིད་ལས་ཁུངས་དང་དབུ་ཁྲིད་རྣམ་པས་བསྔགས་བརྗོད་དང་གཟིགས་སྐྱོང་
ཐོབ་པ་སྟེ་རྒྱལ་ཁབ་མི་རིགས་ལས་དོན་ཨུན་ཡོན་ལྷན་ཁང་དང་རྒྱལ་ཁབ་ངལ་
རྩོལ་མི་དོན་པུའུ། ཀྲུང་གོའི་ཚན་རིག་ལག་རྩལ་མཐུན་ཚོགས་བཅས་ནས་
གྲངས་ཉུང་མི་རིགས་ས་ཁུལ་གྱི་མཚན་རིག་ལག་རྩལ་གྱི་ལས་ཀ་བྱེད་མཁན་ཞེས་
པའི་གཟི་བརྗིད་མཚན་བཟང་ལག་འཁྱེར་ཐོབ་པ་དང་སྨན་ཁང་ནས་སྔོན་ཐོན་
ལས་དོན་མི་སྣའི་བྱ་དགའ་ལོ་ལྟར་གནང་བ་དང་སྐབས་རིམ་བྱུང་གི་ས་ཁུལ་
སྲིད་གྲོས་ཀྱི་རྒྱུན་ལས་ཨུ་ཡོན་དང༌། བོད་རང་སྐྱོང་ལྗོངས་སྐབས་བཞི་པ་དང་
ལྔ་པ། དྲུག་པ་བཅས་ཀྱི་སྲིད་གྲོས་ཨུ་ཡོན། རང་སྐྱོང་ལྗོངས་ཀྲུང་ཧྭ་བོད་
ལུགས་གསོ་རིག་སློབ་ཚོགས་ཆབ་མདོ་སློབ་ཚོགས་ཀྱི་ཀྲུའུ་རེན་དང་སྒོ་བསྟེན་
ཁང་གི་ཀྲུའུ་རེན་སོགས་ཀྱི་གོ་གནས་འཛིན་པ་མ་ཟད་དེང་དུས་ཀྱི་ཀྲུང་གོའི་
གྲགས་ཅན་སྨན་པའི་རྣམ་ཐར་ནང་འཁོད་ཐེངས་དང་པོའི་གྲངས་སུ་བོད་སྨན་
པ་གཉིས་ལས་གཅིག་ནི་དམ་པ་འདི་ཉིད་ཡིན་པ་བཅས་སོ། ། །
གསོ་བ་རིག་པར་ཐོས་བསམ་ཇི་ལྟར་མཛད་པའི་ཚུལ་ནི། ཁོང་ཉིད་
དགུང་ལོ་བཅུ་གཉིས་ལ་ཕེབས་དུས་མཁས་པ་ཆེན་པོ་བྲག་མགོ་དཔོན་ལྷའི་
མདུན་ནས་མདོ་གནས་རྩ་རྒྱུད་སོགས་ཀྱི་ཁྲིད་ལུང་ཕྲན་ཙམ་ཞུས། དེ་ནས་སྐུ་
ན་གཞོན་ནུར་ཕེབས་དུས་སྐྱོ་མདའ་དགོན་པའི་མཁས་པ་ངག་དབང་ཆོས་་་
འཛིན་རིན་བོ་ཆེའམ་ཡོངས་སུ་གྲགས་པ་རི་དུང་སྨན་རྒན་དང་རྫ་རྒྱུད་དཔོན་
རྒན་ཞེས་པ་སློབ་དཔོན་དུ་བསྟེན་ནས་རྒྱུད་བཞི་དང་ལྷན་ཐབས་སོགས་གསོ་བ་
རིག་པའི་གཞུང་ལུགས་ཕལ་མོ་ཆེའི་ཁྲིད་ལུང་ཞིབ་པར་ནོས། དེའི་སྐོར་ཁོང་
གི་གསུངས་དོན། “དང་ཐོག་སྨན་པ་སྦྱོང་འདོད་ཆེ་ཡང་གྲལ་རིམ་མི་གཙང་
བས་བཀག་འགོག་བྱེད་མཁན་ཤུགས་དྲགས་ཆེ་ཡང་དགེ་རྒན་རིན་པོ་ཆེས་བརྩེ་
ཆེན་སྤྱན་གྱིས་གཟིགས་ཏེ་འབྲེལ་ཡོད་ཁག་ལ་ཞུ་ཡིག་ཐེངས་མང་ཕུལ་ནས་་
598



མཐར་སློབ་མའི་གྲས་སུ་ཞུགས་ཐུབ་པ་བྱུང་”ཞེས་ད་ལྟ་སེམས་འགུལ་ཐེབས་
པའི་ངང་གསུང་གི་འདུག དང་ཐོག་ལོ་ཤས་རིང་རང་ཁྱིམ་གྱི་རྩམ་པ་གྲོན་
ཆུང་ངང་བཟའ་དགོས་པ་ཡིན་མོད། མཇུག་གི་དུས་ཚོད་ནང་ཟ་གྱོན་སློབ་
དཔོན་གྱི་བསྐྱངས་ཉིན་མོ་ཞིང་ལས་སོགས་ལས་ཀ་གང་དགོས་བྱེད་པ་དང་།
དགོངས་ཟས་རྗེས་མེ་འོད་འོག་དཔེ་ཁྲིད་མང་ཆེ་བ་ཞུ་དགོས། དེ་ལྟར་སློབ་
དཔོན་ཁྱིམ་ནང་ལོ་དྲུག་ལྷན་དུ་བསྡད་དེ་ཁྲིད་ལུང་དབང་གསུམ་མན་ངག་ལག་
ལེན་དང་བཅས་པ་དཔྱིས་ཕྱིན་པ་ཐུགས་སུ་ཆུད་པར་མཛད། དེ་ནས་སྨན་
ཁུག་དང་སྨན་ཆས་ཕུན་སུམ་ཚོགས་པ་གནང་ནས་འགྲོ་བ་ནད་པའི་དོན་ཀུན་
འགྲུབ་པའི་ཐུགས་སྨོན་དང་བཀའ་སློབ་མང་པོ་མཛད་དེ་དོན་དུ་ཐུགས་ཀྱི་སྲས་
སུ་མངའ་བསྐུར། །
དེ་ནས་བཟུང་ཁོམ་པ་ཅུང་ཟད་མཆིས་ཚེ་དཔལ་ལྡན་རྒྱུད་བཞི་ཞིབ་་་
གཟིགས་གནང་ནས་གཞུང་དང་ལག་ལེན་ཟུངས་སུ་སྦྲེལ་བ་དང་ཁོང་གི་སློབ་
དཔོན་སྐུ་ཚེའི་འཕེན་པ་མ་རྫོགས་བར་སྒོ་གསུམ་གུས་པ་ཆེན་པོས་བཀུར་ནས་
དཀའ་གནད་དོགས་སེལ་ཞུ་གནང་གི་ཡོད། དེ་ལྟར་གཞུང་ལུགས་དང་ལག་
ལེན་ཉམས་མྱོང་གང་གི་ཆ་ནས་མང་ཐོས་རྒན་པོའི་གྲལ་དུ་སོན་ཡང་ད་དུང་
ནམ་ཡང་ཐོས་པས་མི་ངོམས་པར་བརྩོན་འགྲུས་སུ་མཛད་པ་དགུང་ལོ་དྲུག་ཅུའི་
ནང་སླེབས་ཀྱང་མཁན་པོ་ཚེ་རྣམ་མཆོག་གིས་ཆབ་མདོར་སློབ་ཁྲིད་གནང་
སྐབས་ཆད་མེད་གསལ་པར་ཕེབས། མཁས་དབང་ཚེ་རྣམ་དང་མཆོག་སྤྲུལ་
དབང་རྒྱལ་རྡོ་རྗེ་སོགས་ཀྱི་མདུན་ནས་སྔ་ཕྱིར་གཡུ་ཐོག་སྙིང་ཐིག་གི་དབང་དང༌
སྨན་བླའི་དབང་། དཔའ་གཅིག་རྣལ་འབྱོར་མ་བདེ་མཆོག་སོགས་ཀྱི་དབང་
ལུང༌ ཚད་ ལྡན་ ནོས་ ཏེ་ བསྐྱེད་རྫོགས་ སྒོམ་ བཟླས་ ཉིན་ ལྟར་ ཆད་ མེད་ དང༌།
སྐབས་སྐབས་སུ་སྨན་བླའི་སྟོང་མཆོད་དང་སྟོང་ཚོགས་ཀྱི་ཆོ་ག་ཡང་བསྐྱངས།
གཞན་དབང་སྔོན་ལས་ནད་ཀྱི་གཉེན་པོ་དང་འབྲེལ་ཡོད་གསོ་རིག་སྐོར་གྱི་ཞིབ་
འཇུག་དཔྱད་གཞིར་དམིགས་ཏེ་ཁོང་ཉིད་གཅིག་པུས་རྒྱལ་བའི་བཀའ་འགྱུར་
599



ir
i
ཆ་ཚང་དག་སྒྲོག་གནང་བ་སོགས་ཀྱིས་མཚོན་ཁོང་གི་མི་ཚེའི་ནང་བྱ་བ་ཡོད་
ཚད་ལས་སློབ་སྦྱོང་གཙོ་ཆེ་ཤོས་སུ་འཛིན་པ་དང་རྩ་འགངས་ཆེ་ཤོས་ཀྱི་རྒྱུ་ནོར་
ནི་སྨན་གྱི་ཡིག་ཆ་ཁག་བརྩི་གནང་གི་ཡོད། །
ནད་པ་བརྟག་བཅོས་ཇི་ལྟར་གནང་བའི་ཚུལ་ནི། སློབ་དཔོན་གྱི་དྲུང་
དུ་བཞུགས་སྐབས་ནས་ནད་རིགས་བརྟག་བཅོས་འགོག་གསུམ་གྱི་ཐད་མཁས་
གྲགས་ཐོན་པ་དང༌1965ལོ་ཙམ་ནས་རྒྱ་ཆེའི་ཞིང་འབྲོག་ནད་པ་ཁྲི་སྟོང་མང་
པོར་ཐད་ཀར་ཞབས་འདེགས་ཞུ་ཐུབ་པ་བྱུང་ཡོད་དེ། ལམ་བཟོའི་ཨར་སྒར་
ནང་སིབ་བུའི་ནད་པ་བརྒྱ་ལ་ཉེ་བ་གཅིག་ཀྱང་མ་ཤི་བར་བཅོས། དེའི་སྐོར་
ད་ལྟ་ཁོང་གིས་“སྐབས་དེར་སྨན་པ་ང་རང་ལས་མེད་པའི་ཁར་རང་ལ་“ཞྭ་མོ་”
ཡོད་པས་ནད་པ་ཤི་བ་འདྲ་བྱུང་ན་ཁག་འདོགས་འདྲ་མིན་ཡོང་བར་དོགས་པའི་
བློ་མི་བདེ་བ་དང་ནད་པ་ལ་ཡང་ཤ་ཚ་བྱུང་ནས་གྱང་ཐོག་མར་ཕོར་གསོད་སྡིག་
བཞིན་དུ་ཉིན་མཚན་བྱས་ཏེ་ཇ་བསྐོལ་བ་ལྟར་སྣོད་ཆེན་པོའི་ནང་སྨན་ ཐང་
བསྐོལ་བ་དང་། གསར་དུ་སྨན་རིགས་བསྡུ་སྦྱོར་དང་སློབ་དཔོན་ལས་མན་
ངག་ཞུས་པ་བཅས་བྱས་པས་མཐར་ནད་པ་ཚང་མ་སེང་དྲག་ཏུ་སོང་” ཞེས་
གསུངས། ཐེངས་ཞིག་དམག་དཔོན་ཆེན་མོ་ཞིག་གི་ཆུང་མར་སྒང་པའི་རེའུ་
སྐྲན་གྱི་ནད་གཞིར་སུག་སྨེལ་ ༡༠ ཐོག་ཁ་ཚར་བརྒྱབ་སྟེ་བདེ་བར་བཅོས། དེ་
བཞིན་ཐེངས་ཞིག་དེ་སྔོན་ཆབ་མདོའི་ཀྲོན་ཡོན་བྱམས་པ་ཕུན་ཚོགས་(ད་ལྟ་ལྷ་
ས་གྲོང་ཁྱེར་ཧྲི་ཀྲང་)ཀྱི་མ་རྒན་ཚེ་གཡང་ཞེས་པ་ཚང་མས་ཤི་བར་ཐག་བཅད་
དེ་ཕུང་ཆས་བྱ་བའི་ལས་ལ་ཉེ་བའི་ སྐབས་སྨན་པ་ཚེ་རིང་རྡོ་རྗེ་འབྱོར་ནས་
བསྲེག་བཅོས་དང་སྨན་གྱི་མྱུར་སྐྱོབས་བྱེད་ཐུབ་ནས་ལོ་ངོ་བཅུ་ཙམ་གསོན་པོར་
སྡོད་ཐུབ་པ་བྱུང༌། མི་ཤི་ཚར་བ་ཡང་གསོན་པའི་ལག་རྩལ་འདུག་ཅེས་ད་
ལྟའང་ཀུན་གྱིས་གླེང་། 1998ལོར་གདན་ཞུས་ལྟར་སྨར་ཁམས་སུ་ཕེབས།
ལོ་མང་གོམས་བགྲོད་གཏན་ནས་མི་ཐུབ་པའི་ནད་པ་ཞིག་གསེར་ཚུགས་དང་མེ་
བཙས་གཙོར་བྱས་ཉིན་གསུམ་ནང་འཁྱར་འཁྱོར་འགྲོ་ཐུབ་པ་བཟོས་པས་རྫུ་
600



འཕྲུལ་ཅན་གྱི་སྨན་པའང་ཟེར། དེ་སོགས་དཔེ་མཚོན་ཙམ་ཞིབ་པ་ཁོང་གི་
བྲིས་པའི་མྱོང་བྱུང་པད་དཀར་ནང་གཟིགས་པར་མཚལ། ད་དུང་ཁོང་གིས་
ནད་པར་སྨན་སྟེར་རྒྱུ་ཁོ་ན་ཙམ་མ་ཡིན་པར་གཏར་ག་དང་མེ་བཙའ། ལུམས།
བཤལ། འཇམ་རྩི། ནི་རུ་ཧ་སོགས་ལག་ལེན་གནང་བས་ཕོ་བ་སྨུག་པོ་དང་
གཉན་རིམས། ཀླད་གཟེར། བརྒྱལ་གཟེར། དྲེགས་གྲུམ་དང་ཁྱད་པར་
ལོ་རྒན་ཁྲག་མཐོ་བའི་རིགས་ལ་རླུང་བཅོས་དང་ཟུང་འབྲེལ་གནང་བས་ཕན་
འབྲས་བཟང་པོ་ཐོབ་པ་བཅས་མཁས་ཁྱད་ལག་རྩལ་གྱི་སྙན་གྲགས་ཇེ་ཆེར་གྱུར་
ནས་དཔལ་འབར་དང་སྨར་ཁམས། སྡེ་དགེ་སོགས་ཐག་རིང་ནས་ནད་པ་
ཡོང་མཁན་མང༌། །
, བདུད་རྩི་སྨན་རིགས་སྦྱར་བཟོ་མཛད་པའི་ཚུལ་ནི་མཁས་པ་ཆེན་མོ་རྫ་
རྒྱུད་དཔོན་ལྷའི་ཁྲིད་སྟོན་འོག་རྒྱུན་སྤྱོད་སྨན་རིགས་སྦྱོར་བཟོའི་ལས་ཀ་ཁོང་གི་
བྱེད་པ་དང་རིན་ཆེན་ཀྱི་ལག་ལེན་སློབ་སྦྱོང་ཡང་གནང༌། རི་དུང་ཤང་ནང་
བཞུགས་དུས་ཕྱི་རྒྱུད་སྔོ་སྦྱོར་གཙོ་བོ་མཛད་པ་དང་ཆབ་མདོའི་སྨན་ཁང་ལ་
ཕེབས་དུས་སྨན་རྫས་མེད་ན་གོ་མཚོན་མེད་པའི་དམག་དང་འདྲ་བར་མཐོང་
ནས་དང་ཐོག་ལོ་ངོ་གཅིག་ལྷག་རིང་སྨན་རྩི་འཐུ་བ་དང་སྐམ་གསེད་དུག་འདོན།
རྣོ་འདོན་ངར་འདོགས་སོགས་བྱས་ཏེ་སྤུས་ཚད་ཆེ་བའི་སྨན་ཕྱེ་མང་པོ་བཟོས།
དེ་ནས་ལག་ཐབས་ཀྱིས་རིལ་བུའང་སྒྲིལ་བ་དང་། ཉིན་མོ་ནད་པ་བལྟ་བཞིན་
མཚན་མོ་མུ་མཐུད་སྨན་བཟོ་གནང་གི་ཡོད། 1979ལོར་སྨན་ཁང་ཏང་ཨུད་
ཀྱིས་ གློག་བསྐོར་རྡོ་ཡི་རང་འཐག་གཅིག་དང་མི་གཉིས་རོགས་པ་གཏང་་་་་ས་
1980ལོར་རིལ་བུ་སྒྲིལ་བྱེད་འཕྲུལ་འཁོར་གཅིག་སྤྲད་པ་སོགས་རིམ་བཞིན་རྩ་
བ་གཏིང་ཟབ་ཚུགས་ནས་མཁས་དབང་གླང་ནག་འཕགས་པ་དང་མཉམ་དུ་
ལྕགས་ ཁམས་ ཐལ་བཟོ་དང་དུག་འདོན་བྱས་ཏེ་ཁུལ་འདིར་ཐོག་མར་རཏ་་
བསམ་འཕེལ་དང་བཙོ་ཟླ་སོགས་སྦྱར་བཟོ་བྱས། དེའི་སྐོར་ལ་ད་ལྟ་ཁོང་གིས་
“གསེར་དངུལ་སོགས་རྩ་ཆེའི་རིགས་དང་ཁྱད་པར་དུ་གཟི་ཡི་རིགས་སྦྱོར་ཚད་
601



ལས་མང་བ་གཏང་ཡོད། · རིག་གསར་” དྲིན་གྱིས་གཟི་རིགས་ཆགས་ཧྲུལ་
འབེལ་པོ་ཡོད་” ཅེས་གསུངས་པ་ལྟར་ཕན་ནུས་ཀྱང་མངོན་གསལ་ཆེ། དེ་
ནས་1990ལོར་མདོ་སྨད་ཀྱི་ཁུལ་འདིར་གཞི་རྒྱ་ཆེ་ཤོས་ཀྱི་དངུལ་ཆུ་བཙོ་བཀྲུ་
ཆེན་མོ་དང་ལྕགས་ཁམས་ཐལ་བཟོ་བྱས་ཏེ་རིན་ཆེན་གྲང་སྦྱོར་དང་རཏྣ་བསམ་
འཕེལ། རིན་ཆེན་དབང་རིལ། ཤེལ་དཀར་མཆོད་རྟེན། བྱུ་དམར་ཉེར་
ལྔ་སོགས་སྦྱོར་བཟོའི་ལས་གྲྭའི་ནང་ཞུགས་ཏེ་གལ་ཆེའི་ནུས་པ་འདོན་གནང་
མཛད། །
དེ་བཞིན་ད་ལྟ་ཚེ་རིང་སྨན་ཁང་ནང་བོད་སྨན་གྱི་ཁྱད་ཆོས་ལྟར་ནད་
ཚབས་ཆེ་གྲས་འབྲས་སྐྲན་ལྟ་བུར་ཁ་ཚར་རྒྱུག་པ་དང་ནད་པ་རེར་ཆེད་དུ་་
དམིགས་ནས་སྨན་སྦྱོར་བྱེད་པ་ལོ་ལྟར་དགུན་དུས་སྨན་མར་བཀོལ་བ་དང་སྨན་
པ་ཕལ་མོས་རྒྱུན་སྤྱོད་མི་བྱེད་ཀྱང་རྒྱུད་ནང་གསལ་བ་ཤུ་དག་བཞི་པ་དང་ཅོང་
ཞི་འཕྲུལ་ཐལ། གཉེན་པོ་བདུན་སྦྱོར་སོགས་ཚུལ་བཞིན་སྦྱར་ཏེ་ནད་པར་
མིག་མཐོང་ལག་ཟིན་ཡོད་པའི་ཕན་འབྲས་ཐོན་དང་ཐོན་བཞིན་པ་བཅས་སོ། །
སྨན་ཁང་འཛུགས་སྐྲུན་གནང་བའི་ཚུལ་ནི། བཀའ་དྲིན་གསུམ་ལྡན་རི་
དུང་སྨན་རྒན་གྱིས་རི་དུང་ ཤང་སྨན་ཁང་ཐོག་མར་འཛུགས་གཉེར་གནང་་་་
སྐབས་ཁོང་གིས་ཀྱང་ཕྱག་རོགས་གང་ཐུབ་ཞུས། ཁྱད་པར་དུ་སྨན་རྫས་མང་
ཙམ་རིན་ཆེན་དུ་ཕུལ་ནས་དར་ཞིང་རྒྱས་པ་ཡོང་བའི་ཐུགས་སྨོན་ཀྱང་མཛད།
དེ་ནས་ས་ཁུལ་མི་དམངས་སྨན་ཁང་ནང་དེ་སྔོན་བོད་སྨན་ཚན་པ་ཞིག་ཡོད་
ཀྱང་ “རིག་གསར་” དུས་ཟིང་དྲག་པོས་རྨེག་མེད་དུ་བཏང་ཟིན་པ་དེ་བསྐྱར་
གསོའི་ཆེད་དུ་1976ལོར་རི་དུང་ནས་ཚེ་རིང་རྡོ་རྗེ་ཁོང་གདན་དྲངས། ལོ་
དེའི་ཟླ་བ་གསུམ་པའི་ནང་དངོས་སུ་ཕེབས་གྲུབ་ཀྱང་དེར་སྦྱར་སྨན་ཕར་ཞོགས་
སྨན་རྫས་སྤར་མོ་གང་ཡང་མེད། བོད་སྨན་པ་ཡང་ཁོང་ལས་མེད་སྐབས་ཁོང་
སྒེར་གྱི་ལོ་མང་བསགས་པའི་ཤིང་རྩི་སྔོ་ལྡུམ་གྱི་སྨན་རྫས་རླངས་འཁོར་གང་ཙམ་
ཞིག་ཡོད་པ་ཐམས་ཅད་རིན་མེད་དུ་མ་རྩར་ཕུལ་བའི་རྨང་གཞིའི་ཐོག་ཟླ་བ་
602



བདུན་ ལྷག་རིང་སྨོན་རྩི་འཐུ་སྒྲུབ་ཀྱི་བྱ་བ་ཁོ་ན་སྒྲུབ། དེ་ནས་རྡོ་ག ཏུན་་
གཅིག་དང་ལྕགས་གཞོང་ཆུང་ངུ་གཅིག་ལ་བརྟེན་ལག་གཉིས་པོས་ཤེད་ཀྱིས་
རྒྱུན་མཐོང་གི་ནད་རེར་སྨན་སྣ་རེ་གཉིས་ཙམ་རེ་བཟོས། དེ་ནས་1977ལོའི་
ཟླ་བ་10ཚེས་10ཉིན་བོད་སྨན་སྒོ་བསྟེན་ཆུང་ངུ་དེ་འཛུགས་ཐུབ་པ་བྱུང་བས་
ཆབ་མདོའི་གྲོང་ཁྱེར་ནང་བོད་སྨན་བསྟེན་ས་མེད་པའི་གནས་ཚུལ་གྱི་མཇུག་
སྒྲིལ་ནས་ལོ་རྒྱུས་རང་བཞིན་གྱི་ལམ་ཆེན་གསར་གཏོད་གནང་། སྐབས་དེར་
ནད་བལྟ་ས་དང་སྨན་སྤྲོད་ཁང་གི་ཁང་པ་ཆུང་ཙམ་གཅིག་ལས་མེད་ལ་ལས་ཀ་
གང་བྱས་ཁོང་གཅིག་པུ་ལས་མེད། ཡིན་ནའང་བོད་སྨན་བསྟེན་མཁན་ནད་
པ་ཇེ་མང་དུ་སོང་བས་སྨན་མ་འདང་བའི་དཀའ་ངལ་ཆེན་པོ་བྱུང་བས་ཉིན་
གུང་དང་མཚན་མོར་སྨན་རིགས་བསྡུ་སྦྱོར་དང་འདུལ་ཞིབ་གནང་བའི་དཀའ་
ཁྲི་ཁྱད་དུ་བསད་ཅིང་ངལ་བ་དང་དུ་བླངས་ཏེ་ནད་པའི་དགོས་མཁོ་ཡིད་བཞིན་
དུ་བསྐངས་ནས་གསོ་བ་རིག་པའི་བསྟན་པ་འཛིན་སྐྱོངས་སྤེལ་རྒྱུའི་ལས་ཀ་དེ་
རང་གི་སྒེར་དོན་འབའ་ཞིག་ལྟ་བུར་དགོངས་བཞིན་ཡོད། །
དེ་ལྟའི་འབད་བརྩོན་འོག་1982ལོར་དངོས་སུ་བོད་སྨན་ཚན་པར་བསྒྱུར་
ནས་མི་རྒྱུ་དོན་གསུམ་གྱི་རྨང་གཞི་ཅུང་ལེགས་པའི་རྣམ་པར་གྱུར། དེ་ནས་མུ་
མཐུད་དུ་སྨན་རྩིས་ཁང་འཛུགས་རྒྱུའི་དགོངས་འཆར་དང་གྲ་སྒྲིག་ཧུར་ཐག་
བྱས་པ་བརྒྱུད་ཁུལ་ཨུད་དང་སྲིད་གྲོས། འཕྲོད་བསྟེན་ཅུས་སོགས་འབྲེལ་
ཡོད་ཚན་པས་ཐུགས་ཁུར་དང་རོགས་རམ་མང་པོ་ཐོབ་ནས་མཐར་1987ལོར་
ཆབ་མདོ་ས་ཁུལ་སྨན་རྩིས་ཁང་ཞེས་སྙན་པའི་བ་དན་དཀར་པོ་སྲིད་ན་རིང་བ་
དེ་དངོས་སུ་དབུ་བརྙེས་ཐུབ་པ་བྱུང༌། དེ་ནི་ཁོང་གི་མི་ཚེ་གང་པོའི་བསམ་
འདུན་དང་ཡུན་རིང་རེ་སྒུག་བྱས་པའི་དོན་ཆེན་ཞིག་ཀྱང་རེད། པན་ཆེན་
རིན་པོ་ཆེ་ཆབ་མདོར་ཕེབས་སྐབས་ཁོང་ཉིད་ཀྱིས་སྦྱར་བའི་རཏྣ་བསམ་འཕེལ་
སོགས་སྨན་ཕུད་ཁག་ཕུལ་ནས་རིན་ཐང་བྲལ་བའི་སྨན་ཁང་མིང་བྱང་ཕྱག་བྲིས་
ཕྱག་བསྟར་མ་དེ་ཞུ་ཐོབ་ཡོད། དེ་ནས་སྒོ་བསྟེན་ཁང་གི་གཙོ་འགན་བཞེས་
603



པའི་འོག་སྨན་བཟོ་གྲྭ་རྒྱུན་བསྟེན་ཁང་སོགས་ལས་ཀ་སྣེ་ཁྲིད་གནང་བ་དང་ཐ་
ན་རེས་གཟའ་ཕུར་བུའི་ཕྱི་དྲོ་གཞོན་སྐྱེས་རྣམས་སློབ་སྦྱོང་གི་དུས་ཚོད་ཡིན་ཡང་
དེར་ཆད་མེད་ཞུགས་ཏེ་དོན་དངོས་ཀྱི་ཐོག་ནས་མི་སྟོན་སྣེ་ཁྲིད་གནང་། མདོ་
སྨད་སྨན་རྩིས་ཁང་འདི་ད་ལྟ་བཀོད་ལེགས་ཁྱད་པར་འཕགས་ཞིང་ནང་བཅུད་
རྟེན་ གསུམ་ གཙོར་ བྱས་ སྲིད་ འདིའི་ སྨན་ རྫས་ མ་ལུས་ མངའ་ སྙམ་ པ་ དང་།
དེར་ལས་སུ་བྱེད་པོ་རྣམས་སྨན་རྩིས་རིག་པའི་གནས་ལ་མཁས་པར་ཀུན་གྱི་ཡིད་
སྨོན་དང་བསྔགས་བྱའི་ཡུལ་དུ་གྱུར་པ་འདིའི་བར་དུ་ཁོང་གི་གཙོ་བོ་དཀའ་སྡུག་
གི་རྔུལ་ཆུ་མང་པོ་བཏོན་ཡོད་པའང་ལོས་ཡིན། །
སྤྱི་ལོ་1996ལོ་ཁོང་དགུང་ལོ་རེ་ལྔ་ལ་ཕེབས་དུས་ལས་བྲལ་ངལ་གསོའི་
ཐོབ་ཐང་སྤྲད་ཀྱང་དལ་སྡོད་མ་གནང་བར་ཚེ་གང་རིང་སྦྱངས་པའི་ཤེས་བྱ་དང་
ཐོབ་པའི་ཉམས་མྱོང་འདིས་ཚེ་འཇུག་འདིར་ཉམས་ ཐག་ནད་པར་མུ་མཐུད་
ཞབས་འདེགས་སྔར་ལས་ལྷག་ཙམ་འབུལ་རྒྱུའི་དམ་བཅའ་བཅངས་ནས་དང་
ཐོག་རང་ཁྱིམ་ནང་ནད་པ་བརྟག་བཅོས་གནང་གི་ཡོད་ཀྱང་། མི་ཤུགས་དང་
སྨན་གྱི་དཀའ་ངལ་ཆེ་ཙམ་བྱུང་བ་དང་དུས་མཚུངས་ཁོང་གི་སློབ་མ་དང་བྱམས་
པ་ཁྲ་ཁྱུང་དང་དཀོན་མཆོག་ཚེ་ཏན་སོགས་ཀྱི་མ་རྩི་བཏང་ནས་ཆབ་མདོའི་གྲོང་
ཁྱེར་ནང་ཚེ་རིང་སྨན་ཁང་ཞེས་པ་1998ལོའི་ཟླ་དང་པོ་ནང་ བཙུགས་པར་
གནང་། དེའི་དབུ་འཛིན་གནང་བའི་འོག་སྨན་པ་རབ་འབྱམས་པ་སོགས་
ལག་རྩལ་གྱི་དཔུང་ཁག་བརྟན་པས་ཉིན་ལྟར་ནད་པ་ལྔ་བཅུ་ནས་བརྒྱ་ལྷག་བར་
རྒྱུན་ཆད་མེད་ལ། སྤྲང་ལོངས་ཉམས་ཐག་ནད་པ་མང་པོར་རིན་མེད་སྨན་
བཅོས་དང༌། འགར་འཚོ་བ་ཡན་གྱི་རོགས་རམ་ཡང་གནང་བར་ད་ལྟ་སྤྱི་
ཚོགས་ཐོག་མིང་གྲགས་ཆེ་ཙམ་ལྡན་ལ་འཕེལ་རྒྱས་ཉིན་བཞིན་འགྲོ་ཡི་ཡོད་པས་
མཐར་བོད་ཀྱི་གསོ་བ་རིག་པའི་ཁྱད་ཡོན་རྒྱུད་འཛིན་དང་འདོན་སྤེལ་གནང་རྒྱུ་
ནི་མཐར་ཐུགས་ཀྱི་དམིགས་ཚད་འབའ་ཞིག་རེད། །
་ མི་སྣ་གསོ་སྐྱོང་གནང་བའི་ཚུལ་ནི། ཆབ་མདོ་མི་འབོར་མང་ཞིང་་་་
604



འགྲིམ་འགྲུལ་མི་བདེ་བས་ཁོང་གཅིག་པུས་ཟས་བཅད་གཉིད་བཅག་ངང་ཕྱག་
ལས་གནང་ཡང་རྒྱ་ཆེའི་ནད་པའི་དགོས་མཁོ་སྐོང་རྒྱུར་དཀའ་ངལ་བྱུང་བ་སེལ་
ཆེད་དང༌། གསོ་བ་རིག་པའི་རྒྱུད་འཛིན་མི་སྣ་གསོ་སྐྱོང་གནང་རྒྱུའི་ཐུགས་
འདུན་མེ་ལྟར་ཚ་ཞིང་ཆུ་ལྟར་རྒྱུན་ཆད་མེད་པའི་སྐབས་སུ་ཆབ་མདོ་འཕྲོད་
བསྟེན་སློབ་གྲྭར་སློབ་མ་ཉེར་ལྔ་ལ་1977ལོར་བོད་སྨན་སློབ་ཁྲིད་གནང་རྒྱུའི་གོ་
སྐབས་ ཐོབ། 1978ལོར་སླར་ཡང་སློབ་མ་དྲུག་ལ་གཞུང་ནས་དམར་ཁྲིད་
ལག་ལེན་ཞིབ་པར་བསླབ། དེ་དག་ལས་སློབ་མ་མགོན་པོ་རྡོ་རྗེ་ད་ལྟ་རབ་
འབྱམས་པའི་ཡོན་ཚད་བད་ཀན་གྱི་ནད་རིགས་བཅོས་ཚུལ་ཐད་ཉམས་མྱོང་
ཁྱད་པར་ཅན་ཡོད་པའི་སྙན་གྲགས་ཆེ། འཇམ་དབྱངས་དཀོན་ཅོག་དང་བློ་
བརྟན་ཁྲ་རིས་ཨ་འཕྲུག་བཅས་ཤང་ཁག་སོ་སོའི་སྨན་པ་གནང་བཞིན་འདུག
1975ལོར་ཆབ་མདོ་རྫོང་འོག་སྨན་པ་མི་གྲངས་ཉེར་གསུམ་ལ་ཁོང་དང་བྱམས་
པ་དགེ་ལེགས་གཉིས་པོས་སློབ་ཁྲིད་ཡུན་རིང་གནང་བས་གྲུབ་འབྲས་ཆེ། དེ་
ནས་ལས་བྲལ་ངལ་གསོའི་སྐབས་སུ་ཆབ་མདོ་བོད་སྨན་སློབ་གྲྭར་ནད་ཐོག་ཤེས་
བྱ་སློབ་ཁྲིད་གནང་བས་མི་རིང་བར་འགྲོ་བ་ནད་པར་ཕན་ཐོགས་ཡོད་ངེས་ཀྱི་
སློབ་མ་སྐལ་ལྡན་ཉི་མ་དང་ཨོ་རྒྱན་ཚེ་རིང་སོགས་ཐོན་རྒྱུར་སོམ་ཉི་བྲལ། དེ་
བཞིན་སྨན་པ་དཀོན་མཆོག་ཚེ་ཏན་དང་བྱམས་པ་ཁྲ་ཁྱུང་སོགས་ལ་སློབ་ཁྲིད་
གནང་བ་དང་ཨ་མདོ་དང་བྲག་ཕྱོགས་ནས་གསོ་རིག་སྐོར་གྱི་ཁྲིད་ལུང་ཞུ་མཁན་
ཡང་ཡོང་གི་ཡོད། དེ་བཞིན་ད་ལྟ་སྨན་རྩིས་ཁང་གི་རྐང་འཛིན་མི་སྣ་ཕལ་ཆེ་
བ་ཁོང་གིས་ཐབས་མཁས་ཐུགས་རྗེས་གསོ་སྐྱོང་དང་བསྡུ་འགུགས་གནང་བ་
ཞིག་རེད། དེ་ཡང་རབ་འབྱམས་པ་ཡོན་ཀྲང་རྡོ་རྗེ་དཔལ་ལྡན་དང༌། སྒོ་
བསྟེན་ཀྲུའུ་རེན་རབ་འབྱམ་པ་དོན་འགྲུབ་དཔལ་འབྱོར། རྒྱུན་སྡོད་ཀྲུའུ་
རེན་འབུམ་རམས་པ་ཐུབ་བསྟན་ཚེ་དབང་། རབ་འབྱམས་པ་གཡུང་དྲུང་ཉི་
མ་ལ་སོགས་དང༌། སྨན་བཟོ་གྲྭའི་ཁྲང་ཀྲང་རབ་འབྱམས་པ་དཀོན་མཆོག་ཚེ་
དབང་ལ་ད་ལྟའང་ལག་རྩལ་སློབ་སྟོན་གནང་ནས་འབུམ་རམས་པའི་ཡོན་ཚད་
605



ལ་སྐྱེལ་རྒྱུ་ཡིན་པ་དང་། ལྗོངས་བོད་སྨན་སློབ་ཆེའི་དགེ་རྒན་ཉི་མ་གྲགས་
པའང་ཁོང་གིས་ཐུགས་ཁུར་རྒྱབ་སྐྱོར་འོག་འཚར་ལོང་བྱུང་བ་རེད། དེ་ལྟར་
ཆབ་མདོ་རྫོང་ཕྱོགས་འདིར་སྨན་པ་ཕལ་མོ་ཆེ་ནི་ཁོང་གི་ཐབས་མཁས་ཐུགས་
རྗེའི་གྲིབ་བསིལ་འོག་བྱུང་བ་རེད།
རྩོམ་པ་ཇི་ལྟར་མཛད་ཚུལ་ནི་“རིག་གསར་”སྐབས་འཕྲོད་བསྟེན་སློབ་
གྲྭར་བཞུགས་རིང་བོད་སྨན་སློབ་དེབ་ཤོག་ལྷེ་གཅིག་ཀྱང་མེད་པས་བློ་ལ་ཟིན་
པར་བྲིས་ཏེ་རྩ་བཤད་ཕྱི་གསུམ་གྱི་སྐོར་དང་ནད་ཐོག་སྨན་གྱི་ཕན་ནུས་སོགས་
སྣུམ་པར་བརྒྱབ་སྟེ་བོད་སྨན་གྱི་སློབ་དེབ་ཅེས་པ་ཤོག་ལྷེ་བརྒྱ་ལྷག་ཡོད་པ་ད་
ལྟའང་མཐོང་རྒྱུ་འདུག།
དེ་རིན་ཐང་མི་ཆེ་ཡང་སྐབས་དེར་མི་སྣ་གསོ་སྐྱོང་ཀྱི་ལག་ཆ་རྣོ་ངར་ཅན་
གྱི་ནུས་པ་ཆེན་པོ་ཐོན་འདུག དེ་རྗེས་ (1979ལོ་)ལྷ་ས་འཕྲོད་བསྟེན་སློབ་
གྲྭའི་སློབ་དེབ་སྣ་གྲངས་དགུ་ཡོད་པ་ཞུ་དག་དང་ལེགས་བཅོས་གནང་ནས་བོད་
སྨན་སློབ་དེབ་དེབ་དང་པོ་ནས་བཞི་པ་བར་ཡོད་པ་ལྕགས་པར་དུ་བཏབ་ནས་
ཆབ་མདོའི་ཁུལ་གྱི་བོད་སྨན་པ་ཚང་མས་ལག་ཆ་དང་སློབ་ཁྲིད་ཀྱི་ཚད་འཛིན་
སློབ་དེབ་ལ་རྩིས་གནང་བ་རེད། བོད་སྨན་གྱི་སློབ་དེབ་འདིར་དེད་དཔོན་
ཆེན་མོ་བྱམས་པ་འཕྲིན་ལས་མཆོག་གིས་ཀྱང་གཟིགས་མཐོང་ཆེ་ཙམ་གནང་གི་
ཡོད། །
དེ་རྗེས་ལོ་མང་རིང་གི་ནད་རིགས་བརྟག་བཅོས་གནང་བའི་མྱོང་བྱུང་
ཕྱོགས་བསྡོམས་ཀྱི་ཚུལ་དུ་དཔེར་མཚོན་རྒན་བྱིས་དར་གསུམ་སྦྲེལ་ནས་མྱོང་
བྱང་པད་དཀར་ཕྲེང་བ་ཞེས་པའི་ཉམས་ཡིག་རིན་ཐང་ཅན་དེ་བྲིས་པ་དང་།
ཝ་མེའི་ཆུ་ཚན་ལ་དཔྱད་པ་ཞེས་པའི་ཆེད་རྩོམ་འདིར་སྨན་པ་ཙམ་མ་ཚད་ཡུལ་
བསྐོར་སྤྲོ་འཆམ་བའི་ནན་ཏན་བྱ་ཡུལ་དུ་གྱུར་པ་འདི་གཉིས་སྨན་རྩིས་ཆེད་རྩོམ་
ཕྱོགས་བསྒྲིགས་མཛེས་པའི་རྒྱན་དུ་བཀོད། ཁོང་གི་སློབ་དཔོན་གྱི་ལོ་རྒྱུས་
སློབ་དཔོན་ཆེན་མོ་རྫ་རྒྱུད་དཔོན་ལྷ་ངག་དབང་ཆོས་འཛིན་རིན་པོ་ཆེའི་རྣམ་
606



པར་ཐར་པ་སིན་རྡུའི་རྒྱ་མཚོའི་ཆུ་ཐིགས་ཞེས་བརྗོད་དོན་གསལ་བ་བྲིས་ཏེ་
འགྲེམ་སྤེལ་གནང་ཡོད་ལ། 1980ལོར་ཚན་པར་དཔྱད་གཞིའི་ཡིག་རིགས་
དཀོན་པས་སྡེ་དགེ་ནས་ཆ་ལག་བཅོ་བརྒྱུད་དང་མི་ཕམ་གསུང་འབུམ་སོགས་
གསོ་རིག་སྐོར་གྱི་དཔེ་ཆ་མང་པོ་དང་བཀའ་བསྟན་འགྱུར་ཡང་བླུས་པ་དང་།
ཁོང་གི་སློབ་དཔོན་དམ་པའི་ཤུལ་བཞག་རྩ་རྒྱུད་ཀྱི་ཐང་ག་གསུམ་རི་དུང་སྨན་
ཁང་ནས་གཡར་བ་དང་ལྗོངས་སྨན་རྩིས་ཁང་ནས་བྱང་ཁོག་ཡུལ་ཐིག་སོགས་ཀྱི་
ཐང་ག་བཅུ་ཕྱི་མོ་གཡར་ནས་སྨན་རྩིས་རི་མོར་མཁས་ཁྱད་ཐོན་པའི་མཁས་
དབང་གཡུང་དྲུང་ཉི་མ་བཙོན་ནས་གདན་དྲངས་ཏེ་ཐང་ག་འདྲ་བཤུ་གསར་
བཞེངས་མཛད་པ་སོགས་ད་ལྟའང་སྨན་རྩིས་ཁང་གི་ནོར་མཛོད་མཛེས་པའི་
རྒྱུན་དུ་བཞུགས་ཡོད། །
རྒྱུན་གྱི་སྤྱོད་ལམ་ཡང་རྙེད་བཀུར་སྙན་གྲགས་དང་ཚོང་ཁེ་སྐྱེད་ཆེ་འགྱིང་
དུག་ལྟར་སྤངས་ནས་སྒོ་གསུམ་ཞི་དུལ་བག་ཡོད་ཀྱི་འཚོ་བ་སྐྱེལ་བཞིན་པ་དང་།
1998ལོར་གཡུ་ཐོག་རྙིང་མའི་སྒྲུབ་གནས་བདུད་རྩི་ཕུག་པར་གནས་མཇལ་དུ་
ཕེབས་ནས་སྤྱིར་མཁའ་མཉམ་འགྲོ་བ་ནད་ཀྱིས་མནར་བ་ཀུན་དང་བྱེ་བྲག་་
གངས་ལྗོངས་ཀྱི་གསོ་བ་རིག་པའི་བསྟན་པ་མི་ཉམས་གོང་འཕེལ་ཡོང་བའི་་
འདུན་པ་རྩེ་གཅིག་གི་སྒོ་ནས་གསོལ་འདེབས་དང་ཐུགས་སྨོན་ཡང་ནས་ཡང་དུ་
མཛད། ཁོང་ད་ལྟ་དབུ་སྐྱེས་དུང་ལྟར་དཀར་ཡང་སྐུ་ལུས་བདེ་ཞིང་ཐུགས་
སྣང་སྐྱིད་པའི་ངང་གསོ་རིག་འཕྲོད་བསྟེན་བྱ་གཞག་ཐད་ངང་པ་པད་མཚོར་
འཇུག་བཞིན་གཅིག་ཏུ་བྲེལ་བརྩོན་དགྱེས་བཞུགས་ཡོད་པ་བཅས། གསོ་བ་
པོ་སྨན་པའི་ཀུན་སྤྱོད་དང་རྣམ་དཀར་བྱང་ཆུབ་སེམས་ཀྱིས་འགྲོ་བ་ནད་པའི་
དོན་དུ་ཡོད་ཚད་འབུལ་རྒྱུའི་བློ་བཟུང་ནས་ལག་ལེན་ཐོག་དངོས་ར་སྤྲོད་པ་འདི་
འདྲའི་སྨན་པ་ཧ་ཅང་དཀོན། །
607



བསྟན་པ་དབང་གྲགས།
བསྟན་པ་དབང་གྲགས་ནི་སྨན་པའི་ཁྱིམ་རྒྱུད་ཅིག་ཏུ་སྐྱེས་ཤིང་། ཁོང་
གི་ཡབ་མེས་ཀྱི་གདུང་རྒྱུད་མདོ་ཙམ་བརྗོད་ན། གདུང་རྒྱུད་དང་པོ་བུ་ཆུང་
རྣམ་རྒྱལ་གྱིས་རང་ལོ་བརྒྱད་ཙམ་ནས་བོད་ཡིག་འབྲི་ཀློག་ལ་སྦྱང་འགོ་བཙུགས་
ཤིང་དེ་ནས་སུམ་རྟགས་དང་ནང་དོན་རིག་པའི་སྐོར་ལ་སྙན་སྒྲུབ་ལས་གསུམ་
དང་བཤད་སྒྲུབ་སྒོམ་གསུམ་སོགས་གནང་བ་དང་། བོད་ཀྱི་གསོ་བ་རིག་པའི་
གཞུང་ལུགས་དང་ལག་ལེན་ཕུལ་དུ་ཕྱིན་ནས་སྨན་པ་སྐད་གྲགས་ཅན་ཞིག་ཏུ་
གྲགས་པའོ། །
གདུང་རྒྱུད་གཉིས་པ་ནི། དེའི་སྲས་བླ་མ་རིན་ཆེན་ཞེས་བྱ་བས་དགུང་
ལོ་བརྒྱུད་ནས་ཡབ་བུ་ཆུང་རྣམ་རྒྱལ་གྱི་དྲུང་དུ་བོད་ཡིག་འབྲི་ཀློག་སྦྱངས་བ་
དང་། བླ་མ་རྟ་མཆོག་ཡིད་བཞིན་ནོར་བུའི་མདུན་དུ་ཐུན་མོང་གི་སྔོན་འགྲོ་
དང་ཐུན་མོང་མ་ཡིན་པའི་སྔོན་འགྲོ་འབུམ་བཞི་སོགས་གསན་སྦྱོང་ལེགས་པར་
བྱས་ནས་བོད་ཀྱི་གསོ་བ་རིག་པའི་གཞུང་ལུགས་ཁག་རྣམས་བླ་མ་དེ་ཡི་མདུན་
དང་ཡབ་རྒན་བུ་ཆུང་རྣམ་རྒྱལ་གཉིས་ཀྱི་མདུན་དུ་ཡུན་རིང་མཉམ་འགྲོག་ཐོབ་
པའི་སྐལ་བཟང་ཐོབ་ནས་བོད་ཀྱི་གསོ་བ་རིག་པར་གཙོ་སྦྱོང་གནང་ནས་གསོ་
རིག་པ་མཆོག་ཏུ་གྱུར་པས་སྙན་པའི་གྲགས་པ་ཐོབ་ཡོད། །
གདུང་རྒྱུད་གསུམ་པ་ནི་དེའི་སྲས་དཔལ་བླ་མ་ལྷ་རྒྱལ་ཞེས་བྱ་བ་ཡིས་
དགོང་ལོ་བརྒྱད་ནས་ཡབ་བླ་མ་རིན་ཆེན་གྱི་སྐུ་མདུན་དུ་བོད་ཡིག་གསན་སྦྱོང་
ནན་ཏན་དུ་མཛད་ཅིང་། ཐུན་མོང་དང་ཐུན་མོང་མ་ཡིན་པའི་སྔོན་འགྲོ་ཆ་
ཚང་ནན་སྦྱོང་བྱས་ནས་བོད་ཀྱི་གསོ་བ་རིག་པ་ལ་སྦྱང་བརྩོན་མཐར་ཕྱིན་པ་
608



io
io
is
ir
ir
བྱེད་པ་ཞིག་བྱུང་བ་རེད། སླར་ཡང་ཁོང་ནི་བླ་མ་འཕྲིན་ལས་རྡོ་རྗེ་ཡི་སྐུ་
མདུན་དུ་བཅར་ནས་ནང་ཆོས་ཀྱི་སྔོན་འགྲོ་ཁག་རྣམས་ཞིབ་ཏུ་ཞུས་པ་དང་དབུ་
ཕྱག་རྫོགས་གསུམ་གསན་སྦྱོང་ཞིབ་ཏུ་ཞུས་པས་ཕྱི་ནང་གསང་གསུམ་གྱི་ཡོན་
ཏན་ཁྱད་དུ་འཕགས་པ་དང་ལྷན་དུ་བོད་ཀྱི་གསོ་བ་རིག་པར་ཡང་སྦྱངས་བརྩོན་
བྱས་པ་དང་། ཀོང་སྤྲུལ་ངག་དབང་ཡོན་ཏན་རྒྱ་མཚོ་ཡི་མདུན་དུ་བཅར་ནས་
བོད་ཀྱི་གསོ་བ་རིག་པའི་གཞུང་ལུགས་ཁག་ཟབ་སྦྱོང་བྱས། དེ་རྗེས་ལྷོ་རྫོང་
ཕྱོགས་ཀྱི་སྨན་པ་སྐད་གྲགས་ཅན་ཞིག་ཏུ་གྲགས་པ་རེད་ལ་མི་དམངས་ཀྱི་བརྗེད་
པར་དཀའ་བའི་མཚན་སྲོལ་ལ་བླ་མ་དང་སྨན་པ་ཉི་མ་རང་ཤར་གྱི་གདུང་རྒྱུད་
བཅས་གྲགས་སོ། །
གདུང་རྒྱུད་བཞི་པ་ནི་བླ་མ་ལྷ་རྒྱལ་གྱི་སྲས་པོ་ཆུང་ཆུང་མ་ཞེས་པས་་
དགོང་ལོ་བདུན་ཙམ་ནས་འགོ་བཟུང་ཡབ་རྒན་གྱི་མདུན་དུ་བོད་ཡིག་འབྲི་ཀློག་
གསན་སྦྱངས་བྱས། དེ་ནས་ཐུན་མོང་དང་ཐུན་མོང་མ་ཡིན་པའི་སྔོན་འགྲོ་
འབུམ་བཞི་ཆ་ཚང་ཆ་གསུམ་བགྲང་བ་དང་ཉམས་ལེན་བྱས། དེ་རྗེས་སུ་བོད་
ཀྱི་གསོ་བ་རིག་པ་ལ་སྦྱང་བརྩོན་ཆེར་བསྐྱེད་ནས་བླ་མ་རྒྱལ་དབང་བདེ་ཆེན་རྡོ་
རྗེའི་སྐུ་མདུན་དུ་སོང་ནས་སླར་ཡང་སྔོན་འགྲོ་ཆ་ཚང་ཆ་གཉིས་བགྲང་བ་བྱས་
ནས་བྱང་ཆུབ་སེམས་ཀྱི་སྐུལ་སློང་ཆ་ཤས་ཙམ་དུ་བྱུང་ནས་མདོ་སྔགས་ཡོངས་ཀྱི་
ཆོས་ལ་གསན་སྦྱངས་བྱས་པ་དང་སྙན་སྒྲུབ་ལས་གསུམ་ཞོར་དུ་བྱེད་པ་ཡིན།
དེ་ནས་མདོ་སྨད་ས་དབང་ཞིག་གི་མང་ཚོགས་ལ་ཕན་པ་ཁོ་ན་སྒྲུབ་པ་ཞིག་ཡོད་
པ་ལས་མདོ་སྨད་མང་ཚོགས་ཀྱིས་བསྔགས་བརྗོད་ལ་མཚན་སྲོལ་བ་ནི་ས་དབང་
བྲ་མ་ཞེས་འབོད་པས་ས་དབང་བླ་མ་རུ་གྲགས་སོ། ། དེ་ཡིས་མང་ཚོགས་ཀྱི་
ནད་ལ་གཟིགས་ཏེ་བོད་ཀྱི་གསོ་བ་རིག་པའི་ཆེད་ལས་འཛིན་གྲྭ་ཞིག་བཙུགས་པ་
རེད། ཆུང་ཆུང་མ་ཁོང་རང་ཉིད་འཛིན་གྲྭ་དེའི་ནང་ཞུགས་རྒྱུའི་སྐལ་བཟང་
ཐོབ། དེ་ནས་མཁས་དབང་མཁྱེན་རབ་ནོར་བུའི་སྐུ་མདུན་དུ་ཇོ་མཇལ་དང་
ཆབས་ཅིག་ཟླ་བ་ཁ་ཤས་རིང་ཟབ་ཁྲིད་དང་བསྐྱར་སྦྱོང་ཐོབ་པ་རེད། > མཁས་
609



དབང་མཁྱེན་རབ་ནོར་བུས་ནན་ཏན་དུ་བཀའ་བསྩལ་དོན་ལ་བྱང་ཆུབ་སེམས་
དཔའི་སྤྱོད་པ་འཇུག་པ་ལ་ནན་དུ་སྦྱངས་ནས་བློ་ལྡོག་རྣམ་པ་བཞི་ངེས་ཤེས་སུ་
སྐྱེ་དགོས་པ་དང་ཁམས་གསུམ་སེམས་ཅན་རྣམས་ནི་མ་རྒན་དངོས་ཀྱི་འདུ་ཤེས་
ལ་བཟུང་བ་བྱས་ནས་དེ་རྣམས་ནི་ཉེས་གསུམ་ཚ་གཟེར་གྱི་སྡུག་བསྔལ་ལས་གྲོལ་
བར་བྱ་བའི་ཆེད་དུ་སྨོན་པ་ཞིག་ཡོད་དགོས་པ་དང་། བོད་ཀྱི་གསོ་བ་རིག་
པའི་གཞུང་ལུགས་ལ་འཇུག་ནས་སྨོན་འཇུག་ཡ་མ་བྲལ་བ་བྱེད་དགོས་གསུངས་
པ་དང༌། སྨན་པ་རང་ཉིད་ལ་སྨན་པའི་རྒྱུ་དྲུག་ཚང་བ་ཞིག་དགོས་གསུངས།
མ་འོངས་རྗེས་འཇུག་བོད་ཀྱི་གསོ་བ་རིག་པའི་བསྟན་པ་འཛིན་སྐྱོང་སྤེལ་བའི་
སྐབས་ལ་ཡང་གོང་གསལ་འདི་རྣམས་མ་བརྗེད་པ་ཡིད་ལ་ཟུངས་ཤིག་ཅེས་པའི་
བཀའ་བསྩལ་གནང་བ་དང་ལྷན་ཅིག་རང་ཉིད་ལ་སྔོན་འགྲོ་ཆ་གྲངས་ཡོད་
ལུགས་དང་དགེ་བའི་བཤེས་གཉེན་འགའ་ཞིག་ལ་བསྟེན་ཏེ་བོད་ཀྱི་གསོ་རིག་
གཞུང་ཁག་རྣམས་སྦྱངས་འབྲས་ཐོབ་པ་རང་སེམས་ནང་ཚོར་བ་ཡོད་པ་རྣམས་
སྙན་འབུལ་མདོར་བསྡུས་ཞུས་པས་དགྱེས་པའི་ངང་ནས་བསྟོད་བསྔགས་གནང་
བ་དང་། མདོ་ཁམས་སྨད་ཕྱོགས་སུ་འདི་ལྟར་གྱིས་ཤིས་ཅེས་པའི་བཀའ་ནན་
དུ་བསྩལ་ནས་གདམས་ངག་དང་བསླབ་བྱ་མང་དུ་ཐོབ་པ་དང་དངོས་རྫས་ཀྱང་
གསོལ་རས་སུ་བསྩལ་གནང་། དེ་ནས་རང་ཡུལ་དུ་ལོག་ཕྱིན། དེ་བཞིན་དུ་
སློབ་མ་གསོ་སྐྱོང་དང་སྨན་བཅོས་གཉིས་ཟུང་འབྲེལ་བྱས་ནས་བསྟན་འགྲོའི་
དོན་ལ་འབད་པ་དང་སྐྱེད་རྫོགས་ཟུང་འབྲེལ་ཉམས་ལེན་དང་ལྟ་བ་སྒོམ་སྤྱོད་
གསུམ་ལ་འབད་པའི་མདོ་སྨད་ལྷོ་རོང་རྫོང་གི་མངའ་ཁུལ་ལ་སྨན་པ་སྐད་གྲགས་
ཅན་ཞིག་ཡིན་ངེས་སོ། །
གདུང་རྒྱུད་ལྔ་པ་ནི་དེ་ཡི་སྲས་ལས་གྲུབ་ཞེས་པ་དེས་དགོང་ལོ་བདུན་ཙམ་
ནས་བོད་ཡིག་འབྲི་ཀློག་སྦྱངས་བརྩོན་དང་ཐུན་མོང་གི་སྔོན་འགྲོ་དང་ཐུན་མོང་
མ་ཡིན་པའི་སྔོན་འགྲོ་ཞིབ་ཁྲིད་ཐོབ་ནས་ཞིབ་སྦྱོང་བྱས་པ་དང༌། བོད་ཀྱི་
གསོ་བ་རིག་པ་ནན་སྦྱོང་བྱས་ནས་བོད་ཀྱི་གསོ་རིག་པ་ཕུལ་དུ་བྱུང་པ་ཞིག་ཏུ་
610



ཆགས་ནས་མདོ་སྨད་དམག་སྤྱི་མཁན་ཆེན་ཟླ་བ་ལགས་ཀྱི་བླ་སྨན་བྱས་ནས་བོད་
ལུགས་གསོ་རིག་པའི་གྲགས་ཅན་གྱི་མཚན་ཐོབ་ཡོད་ཀྱང་སྟབས་མ་ལེགས་པར་
སྐུ་ན་ཉི་ཤུ་རྩ་གཉིས་ཀྱི་དུས་ལ་སྐུ་གཤེགས་པ་རེད། །
གདུང་རྒྱུད་དྲུག་པ་ཁོང་ཉིད་ནི་ཡབ་འཇིག་རྟེན་མི་ཡུལ་དུ་ཡུན་ཐུང་ལ་ཚེ་
བཞུགས་མ་ཐུབ་པའི་སྟབས་ཀྱིས་རང་ལོ་བདུན་(སྤྱི་ལོ་1947）ནས་འགོ་་་་
བཙུགས་ནས་ཨ་མྱེས་ཆུང་ཆུང་མའི་དྲུང་དུ་བོད་ཀྱི་ཡི་གེ་སྦྱོར་ཀློག་སོགས་་་་
བསླབས། དགུང་ལོ་དགུ་པ་ནས་བོད་ཀྱི་གསོ་བ་རིག་པ་དང་བྱང་ཆུབ་སེམས་
ཀྱི་ཀུན་སློང་ལེགས་སྦྱངས་བྱས་པ་དང་ཐུན་མོང་གི་སྔོན་འགྲོ་དང་ཐུན་མོང་མ་
ཡིན་པའི་སྔོན་འགྲོ་རྣམས་ཚད་ལྡན་དུ་སྦྱངས་བརྩོན་བྱས་པ་དང་ཆབས་ཅིག་
རྒྱུད་བཞི་གཙོས་པའི་རིག་པའི་གཞུང་ལུགས་ཁག་ལ་ཆེད་སྦྱོང་ནན་དུ་བྱས།
མེས་པོ་དམ་པ་དེ་དང་བགྲང་བྱ་བཅུ་བདུན་བར་དུ་འགྲོགས་པའི་སྐལ་བཟང་
ངམ་ལས་སྐལ་ཐོབ་ནས་གསོ་བ་རིག་པའི་གཞུང་ལ་སྦྱོང་སྤྱོད་ཟུང་དུ་འབྲེལ་ནས་
ལག་ལེན་མན་ངག་ཉམས་མྱོང་དམར་ཁྲིད་སོགས་ཀྱི་བྱ་བར་ཉིན་མཚན་བལྟོས་
མེད་འབད་བརྩོན་བྱས་པ་བརྒྱུད་མཁའ་ཁྱབ་ཀྱི་སེམས་ཅན་ ཐམས་ཅད་ཉེས་
གསུམ་གྱི་སྡུག་བསྔལ་ལས་གྲོལ་བའི་ལས་ལ་འབད་འབུངས་མཐའ་གཅིག་ཏུ་
བྱས། །
1966ལོར་ལྷོ་རྫོང་ནག་ལྕོགས་ཆུས་ཀྱི་བོད་ལུགས་དང་ཀྲུང་ཕྱིས་ལུགས་
ཟུང་འབྲེལ་གྱི་སྨན་པའི་བྱ་བ་བསྒྲུབས། 1980ལོར་བོད་ལྗོངས་སྨན་རྩིས་
ཁང་གི་དབུ་འཛིན་བྱམས་པ་ཡོན་ཀྲང་ཆབ་མདོ་ས་ཁུལ་དུ་ཕེབས་ནས་གཟིགས་
ཞིབ་གནང་བ་དང་ལྷན་ཅིག་བོད་ཀྱི་གསོ་བ་རིག་པའི་ཤེས་བྱ་སོགས་ཟབ་ཁྲིད་
གནང་བའི་ཚེ་ལ་བསྔགས་བརྗོད་ཀྱི་མེ་ཏོག་སོས་པ་ཡང་ནས་ཡང་དུ་མགུལ་དུ་
བརྒྱན། དེ་ལྟར་1966ལོ་ནས1979ལོའི་བར་ཆུས་ཀྱི་སྨན་པ་ཡིན། །
1989ལོར་ལྷ་ས་སྨན་རྩིས་ཁང་ནས་ལྗོངས་ཡོངས་ལ་གཅིག་གྱུར་གྱི་བོད་
ཀྱི་གསོ་བ་རིག་པའི་གཞུང་ལ་ཚོད་རྒྱུགས་སྤྲད་པའི་སྐབས་ལ་ཕུལ་བྱུང་གི་གྲུབ་
611



འབྲས་བླངས་སྟབས་ལྷ་ས་སྨན་རྩིས་ཁང་ནས་ཐད་ཀར་དཀའ་བཅུ་པའི་ཐོབ་
ཐང་སྤྲད་གནང་བ་དང་། 1980ལོར་རྫོང་སྨན་ཁང་དུ་ལས་སྤོས་བྱས་ནས་
1993ལོ་བར་བསྡད། 1990ལོར་རབ་འབྱམས་སྨན་པའི་ཐོབ་ཐང་བླངས།
1993ལོར་ཁྱིམ་དུ་རྐྱེན་ངན་འཕྲད་སྟབས་ལས་འཁྱུར་ངལ་གསོ་མ་བྱས་ཐབས་
མེད་བྱུང་ནས་ལོ་གསུམ་རང་ཁྱིམ་དུ་བཞུགས། ། །
སླར་ཡང་1995ལོའི་ཟླ་10པའི་ཚེས་1ལ་རྫོང་སློབ་ཨུད་ཀྱིས་བོད་སྨན་
ཆེད་གཉེར་འཛིན་གྲྭ་གཉེར་སྐྱོང་གནང་དགོས་པའི་བཀའ་སློབ་དང་དུ་བླངས་
ནས་རང་བློ་སོམ་ཉི་བྲལ་ནས་བློ་གཅིག་སེམས་གཅིག་གིས་བོད་ཀྱི་གསོ་རིག་མི་
ཉམས་གོང་འཕེལ་དང་ཉམས་པ་སོར་ཆུད་ཡོང་ཆེད་དཀའ་ངལ་ཁྲི་སྟོང་མང་པོ་
ཁྱད་བསད་ཀྱིས་བགྲང་བྱ་གསུམ་ལྷག་ཙམ་རིང་བོད་ཀྱི་གསོ་རིག་གི་གཞུང་ཁྲིད་
གནང་། །
1998ལོའི་ལོ་མཇུག་ཏུ་གཡུར་དུ་ཟ་བའི་སྦྱངས་འབྲས་ཕུན་སུམ་ཚོགས་
པའི་སྒོ་ནས་རང་ཡུལ་དུ་ལོག་ནས་ད་ལྟ་དམངས་ལུགས་བདེ་ཐབས་ཀྱི་ལས་ལ་
འཇུག་བཞིན་པའི་སྐབས་སུ་མཆིས། རང་ལ་ཅི་ཡང་མི་ཐོབ་ཤེས་བཞིན་དུ།
རིན་བྲལ་ཤེས་ནོར་སྦྱིན་ལ་དཔའ་འགྱུར་པའི་དགེ་བའི་བཤེས་གཉེན་རྣམས་ཀྱི་
བླ་མེད་མཛད་འཕྲིན་ལ། སྨན་རྩིས་ ཁང་ནས་བསྔགས་བརྗོད་ཀྱི་མེ་ཏོག་་
གཏོར་ལ་ཤིན་ཏུ་རིང་བ་དང་ཆབས་ཅིག་མི་དམངས་འཐུས་མི་ཚོགས་ཆེན་
ཚོགས་སྐབས་སུ་མ་གྲོས་གཅིག་མཐུན་གྱིས་གྲོས་འགོ་བཏོན་ནས་སླར་སྨན་སྦྱོང་
འཛིན་གྲྭ་ཞིག་གཉེར་གནང་ན་ལེགས་པའི་ཡོན་ཏན་དུ་མ་ཡོད་ཚུལ་གྱི་དགོངས་
འཆར་འབུལ་སྟབས1999ལོར་སླར་ཡང་མི་གྲངས་སུམ་ཅུ་སོ་དྲུག་ལས་གྲུབ་
པའི་འཛིན་གྲྭ་ཞིག་འཛུགས་གཉེར་གནང་ནས་རང་ནུས་ཅི་ཡོད་བཏོན་ནས་
བོད་སྨན་ཤེས་བྱ་ཁག་སློབ་ཁྲིད་གནང་བཞིན་ཡོད། །
612



འཇམ་དབྱངས་ལྷུན་གྲུབ།
མཁས་དབང་འཇམ་དབྱངས་་་་་་
ལྷུན་གྲུབ་མཆོག་ནི་ལྷོ་ཁ་ས་ཁུལ་ལྷུན་རྩེ་
རྫོང་ གཉལ་ཤོ་ པོ་ ཤར་པ་ གཟིམ་ཁང་་་་་
ཞེས་བྱ་བའི་ཁྱིམ་དུ་ཡབ་དམར་ཆུང་བླ་
མ་ཆོས་ཀྱི་སེང་གེའམ་ ཤེས་ རབ་འོ་་་་
ཟེར་ཞུ་བའི་དམ་པ་དེ་དང༌། ཡུམ་ཚེ་
རིང་དབང་མོ་གཉིས་ཀྱི་སྲས་ སུ་ བོད་་་
རབ་བྱུང་བཅུ་དྲུག་པའི་ས་རྟ་ལོའི་(སྤྱི་
ལོ་1938) ཟླ་བཅུ་གཅིག་པའི་ཚེས་བཅོ་
ལྔ་ཉིན་སྐུ་འཁྲུངས། དགུང་ལོ་བདུན་
བརྒྱུད་ཙམ་ནས་ཡབ་དམ་ པའི་དྲུང་དུ་
ཡི་གེ་འབྲི་ཀློག་ནས་བརྩམས་ཏེ་སུམ་རྟགས་དག་གསུམ་ནས་གཙོས་གསན་སྦྱོང་
མཛད་པས་རྨང་གཞིའི་རིག་གཞུང་ཁག་ཚེགས་མེད་དུ་མཁྱེན། དེ་རྗེས་་་་་
དཔལ་ལྡན་རྒྱུད་གསུམ་དང་ནད་སྨན་སྤྲོད་པའི་ཉམས་ཡིག་སོགས་ཀྱི་རྒྱུད་་་་
གཞུང་དང་མན་ངག་དུ་མ་ཐུགས་འཛིན་གནང་བ་དང་སྦྲགས། ཡབ་དམ་
པའི་ཁྲིད་རོགས་འོག་ཏུ་ནད་སྨན་སྤྲོད་ཚུལ་དང་བརྟག་ཐབས་རིག་པ། སྨན་
ངོ་ངོས་འཛིན། གཏར་བསྲེག་སོགས་དཔྱད་བཅོས་ཀྱི་རིག་པ། ལྕགས་་་
ཁམས་ཐལ་བསྲེག་ལག་ལེན་གྱིས་སྨན་རྫས་བཟོ་སྦྱོར་སོགས་ལག་ལེན་དངོས་
613



ནང་ཞུགས་ཏེ་སློབ་གཉེར་གནང་བ་མ་ཟད་ཞོགས་པ་དང་མཚན་མོ་སོགས་སུ་
དུས་ཚོད་དམ་འཛིན་གྱིས་ཡབ་དམ་པའི་དྲུང་དུ་གསོ་བ་རིག་པའི་གཞུང་ཆེན་
རྒྱུད་བཞི་དང་། མན་ངག་བྱེ་བ་རིང་བསྲེལ་སོགས་ཀྱི་བཀའ་ཁྲིད་གསན་ཏེ་སྐུ་
ན་ཆུང་དུས་ནས་སྨན་དཔྱད་ཀྱི་ཕྱག་ལེན་ཁག་ཚུལ་བཞིན་གནང་ཐུབ་པ་བྱུང་།
དགུང་གྲངས་བཅོ་ལྔར་ཕེབས་སྐབས་དྭགས་པོ་བཤད་སྒྲུབ་གླིང་དུ་ཆོས་ཞུགས་
མཛད་དེ་ཆོས་བཀའ་མང་པོའི་དབང་ལུང་ཁྲིད་སོགས་མང་དུ་ཞུས་ཏེ་གཞུང་
ཆེན་ཁག་ལ་མཁྱེན་དཔྱོད་ཤིན་ཏུ་ཡངས་པར་གྱུར། སྐབས་དེར་ཕྱོགས་་་་་
གཅིག་ནས་དགོས་པའི་སྨན་གནང་བ་དང་ཕྱོགས་གཅིག་ནས་ནང་དོན་རིག་
པའི་གཞུང་ཁག་སློབ་གཉེར་མཛད། །
དགུང་གྲངས་ཉེར་གཉིས་ལ་ཕེབས་སྐབས་སྟེ་སྤྱི་ལོ་1959ལོར་དུས་རབས་
ཀྱི་འགྱུར་བས་མ་ཉེས་ཁ་གཡོག་བྱུང་སྟེ་སྤོ་བོ་ངལ་རྩོལ་བསྒྱུར་བཀོད་ཁང་དུ་ལོ་
བཅུ་གཉིས་བཞུགས་དགོས་བྱུང་ཞིང༌། དེའི་རིང་མཁས་དབང་ཚེ་རྣམ་རིན་
པོ་ཆེ་སོགས་ཀྱི་སྐུ་མདུན་ནས་ལྐོག་ཏུ་བོད་ཀྱི་རིག་གནས་དུ་མའི་ཤེས་བྱ་དང་
ཁྱད་པར་དཔལ་ལྡན་གསོ་བ་རིག་པའི་གཞུང་ལུགས་སྐོར་དུ་མར་ངག་ཁྲིད་ཞུས་
ཏེ་གསན་བསམ་དཔྱིས་ཕྱིན་པར་མཛད། །
དགུང་ལོ་སོ་བཞིར་ཕེབས་སྐབས་སྟེ་སྤྱི་ལོ་1972ལོར་བརྩོན་ཐོན་དག་
སེལ་བྱུང་སྟེ་ལས་མིའི་ཐོབ་ཐང་ལ་བརྟེན་ནས་སྤོ་བོ་མདོ་ཆུང་བོད་སྨན་ཁང་སྟེ་
བཙོན་ཁང་ཨང་གཉིས་པའི་སྨན་ཁང་དུ་སླར་ཡང་སྨན་དཔྱད་ཀྱི་ཕྱག་ལས་་
གནང་སྟེ་རིས་མེད་ཀྱི་སྐྱེ་འགྲོ་མང་པོར་མི་འཇིགས་སྐྱབས་ཀྱི་སྦྱིན་པ་རྒྱ་ཆེར་
བསྩལ། སྐབས་དེར་སྨན་ཁང་དུ་ཕྱག་ལས་གནང་མཁན་གྲས་སུ་བཅུ་ཕྲག་
རིག་པའི་མངའ་བདག་ཆེན་མོ་ཁྲོ་རུ་ཚེ་རྣམ་མཆོག་དང་། མཁས་དབང་་
བསྟན་འཛིན་ཆོས་གྲགས་ལགས་གཉིས་གཙོ་བོར་གྱུར་པའི་སྐྱེས་མཆོག་དུ་མའི་
ཞབས་པད་སྤྱི་བོར་བསྟེན་ནས་གསོ་བ་རིག་པའི་གཞུང་དང་ལག་ལེན་སྐོར་དང་།
ལྷག་པར་མཁས་དབང་དམ་པ་རྣམ་གཉིས་ཀྱི་དྲུང་ནས་རིན་ཆེན་དངུལ་ཆུ་བཙོ་
614



བཀྲུ་ཆེན་མོ་དང་དེ་དང་འབྲེལ་པའི་ལྕགས་ཁམས་ཐལ་བསྲེག་གི་ཕྱག་ལེན་ཁག་
དཔྱིས་ཕྱིན་པར་སློབ་གཉེར་མཛད་པ་མ་ཟད་གསོ་བ་རིག་པའི་གཞུང་ལུགས་སྤྱི་
བྱེ་བྲག་གི་དཀའ་གནད་ཁག་དང་། ནད་ཐོག་དངོས་ནང་གི་དཀའ་གནད།
ཕྱག་ལེན་དུ་མའི་དཀའ་གནད་སོགས་ཀྱི་གསང་རྒྱ་བཀྲོལ་ནས་མཛུབ་ཁྲིད་་
མཛད་པ་དང༌། སྤོ་བོ་གདོང་ཆུ་བོད་སྨན་ཁང་དུ་ལོ་བཅུའི་རིང་བོད་ཀྱི་གསོ་
བ་རིག་པས་གཙོས་རིག་གཞུང་ཁག་ཐོས་པས་སྒྲོ་འདོགས་བཅད། བསམ་
པས་གཏན་ལ་ཕབ། སྒོམ་ པས་ ཉམས་སུ་བླངས་སྟེ་གཞུང་མན་ངག་དང་་་་
བཅས་ཐུགས་སུ་ཆུད་པ་དང་རྒྱ་ཆེའི་ནད་པའི་བྱ་བ་འབའ་ཞིག་ལྷུར་ལེན་མཛད་
པ་མ་ཟད། སྨན་བཟོ་འདུལ་སྦྱོང་གཏར་བསྲེག་སོགས་ཀྱི་ཕྱག་ལེན་ཁག་ལ་
བྱང་ཆུབ་པས་སྙན་པའི་གྲགས་པ་རིང་དུ་ཁྱབ་པར་གྱུར། །
དེ་ནས་དགུང་གྲངས་ཞེ་བཞིར་ཕེབས་སྐབས་སྟེ་སྤྱི་ལོ་1982ལོར་ལྷོ་ཁ་ས་
ཁུལ་སྨན་རྩིས་ཁང་གིས་གདན་ཞུ་མཛད། ཁོང་ཉིད་སྨན་ཁང་དེར་ཕེབས་པ་
ནས་བཟུང་ཉིན་གཅིག་ཀྱང་དལ་བར་མ་བཞུགས་པར་ཉིན་རེར་ནད་པ་བརྒྱ་
སྐོར་རེར་སྨན་བཅོས་མཛད་པ་དང་སྒོ་བསྟེན་གྱི་ནད་དེབ་འབྲི་ཚུལ་གཏན་
འབེབས་མཛད། ནད་ཁང་བཙུགས་རྗེས་ཐོག་མའི་ནད་ཁང་གི་ནད་དེབ་
འབྲི་ཚུལ་དང་སྨན་ལ་ཁ་ཚར་སྣ་ཚོགས་འདེབས་ཚུལ། དུགས་ལུམས་བྱུག་
གསུམ་གཏར་ག་དབུགས་པ། སྡེ་ཁུ་དང་སྨན་མར་བཟོ་ཚུལ་སོགས་སྔར་མེད་
གསར་འཛུགས་དང་སྔར་ཡོད་གོང་འཕེལ་མཛད་པ་མ་ཟད་རྩ་ཆེའི་ཕྱག་ལེན་
ཁག་སྦ་གསང་མེད་པར་སློབ་ཁྲིད་མཛད་པ་དང༌། རེ་གཟའ་མིག་དམར་གྱི་ཕྱི་
དྲོ་དང་དུས་ངེས་མེད་སོགས་ལ་གཏར་བསྲེག་སོགས་ཀྱི་ལག་ལེན་དང༌། སྨན་
པའི་ཀུན་སྤྱོད། ནད་ཐོག་ཤེས་བྱ་སོགས་སློབ་ཁྲིད་དང་ལག་ལེན་དངོས་ནང་
དམར་ཁྲིད་མཛད་སྐབས་ད་ལྟའི་ཆར་ལྷོ་ཁ་སྨན་རྩིས་ཁང་གི་སྨན་པ་གཞོན་ནུ་
ཕལ་ཆེ་བས་གཏར་བསྲེག་སོགས་དཔྱད་ཀྱི་ལག་ལེན་ཚད་དང་ལྡན་པར་བྱེད་
ཐུབ་པ་དང་། སྨན་པའི་ཀུན་སྤྱོད་ལེགས་ཤིང་ལག་ལེན་ཕུན་སུམ་ཚོགས་པའི་
615



སྨན་པའི་དཔུང་ཚོགས་ཞིག་ཏུ་གསོ་སྐྱོང་གནང་ཡོད་ལ། བོད་སྨན་བཟོ་གྲྭ་
བཙུགས་རྗེས་དམ་པ་འདིས་སྙིང་གིས་སྙུན་གཞི་ལྕི་པོར་མི་འཛེམས་པར་བཟོ་
གྲྭའི་སྨན་གཉེར་པ་རྣམས་ལ་སྨན་རྫས་ངོས་འཛིན། གཙང་སྦྲ་དུག་འདོན་
བྱེད་ཚུལ་ནས་བརྩམས་རིན་ཆེན་སྨན་རིགས་བཟོ་སྦྱོང་གྱི་ལག་ལེན་སློབ་ཁྲིད་
ཐེངས་མང་གནང་བ་དང༌། ད་ལྟའི་ཆར་བོད་སྨན་བཟོ་གྲྭའི་ལས་བཟོ་ཚང་
མས་ཐང་ཕྱེ་རིལ་བུ་སོགས་རང་སྐྱ་འཕེར་ངེས་ཀྱི་བཟོ་སྦྱོར་ཐུབ་ཀྱི་ཡོད། དེ་
བཞིན་1987ལོར་ཁོང་ཉིད་མཁས་དབང་ཚེ་རྣམ་མཆོག་དང་ལྷན་དུ་མཚོ་སྔོན་
རྨ་ལྷོ་ཁུལ་བོད་སྨན་ཁང་དུ་དངུལ་ཆུ་བརྩོ་བཀྲུའི་ལག་རྩལ་མཛུབ་ཁྲིད་དུ་ཕེབས་
པ་དང་ལག་རྩལ་པ་འབོར་ཆེན་གསོ་སྐྱོང་མཛད། །
1993ལོར་པེ་ཅིན་བོད་ལུགས་སྨན་ཁང་དུ་ཕྱག་ལས་ལ་ཕེབས་ནས་་་་་
བཅོས་དཀའི་ནད་པ་མང་པོ་ནད་ཀྱི་སྡུག་བསྔལ་ལས་གྲོལ། དེ་དང་ཕྱོགས་
མཚུངས་ལྷོ་ཁ་ཁུལ་གྱི་སྣོད་ཀྱི་མཁྲིས་སྐྲུན་སོགས་ཀྱི་ནད་ཐོག་ཞིབ་འཇུག་ནན་པོ་
གནང་ཏེ་ནད་དེ་དག་གིས་བཏབ་པའི་ནད་པ་མང་པོར་ ཕན་ཐོགས་ ཅི་ཆེ་་་
བྱུང་། །
1995ལོར་ལྷོ་ཁ་ས་ཁུལ་སྨན་རྩིས་ཁང་དུ་སྨན་རྩིས་ཞིབ་འཇུག་ཁང་་་
བཙུགས་རྗེས་ཁོང་ཉིད་ཞིབ་འཇུག་ཁང་དེར་གཙོ་བོའི་ཞིབ་འཇུག་པར་ཆེད་
བཀོད་མཛད་པ་དང༌། ཞིབ་འཇུག་ཁང་དེར་ཕེབས་རྗེས་བཅོས་དཀའི་ནད་
གཞི་གཅིན་སྙི་ཟ་ཁུ་སོགས་ལ་ཞིབ་འཇུག་མཛད་དེ་སྔ་ཕྱིར་སྨན་གསར་སེ་འབྲུ་
བཅོ་ལྔ་སོགས་སྨན་སྣ་ཉི་ཤུ་ལྷག་གསར་དུ་ཞིབ་འཇུག་གིས་བཟོ་སྦྱོར་གནང་། །
1996ལོར་ཁོང་ཉིད་ཀྱིས་ལྗོངས་བོད་ལུགས་གསོ་རིག་སློབ་གྲྭ་ཆེན་མོའི་
གདན་ཞུས་ལྟར་དངུལ་ཆུ་བརྩོ་བཀྲུ་ཆེན་མོ་དང་དེ་འབྲེལ་ལྕགས་ཁམས་ཐལ་
བསྲེག་གི་ཕྱག་ལེན་ཁག་ལག་ལེན་དངོས་ནང་དམར་ཁྲིད་མཛད། ཁོང་གིས་
སྔ་ཕྱིར་ཆེད་རྩོམ་ཕུལ་དུ་བྱུང་བ་ལྕགས་ཁམས་ཐལ་བཟོའི་ལག་ལེན་རྒན་པོའི་ཆེ་
ཤེལ་སོགས་བརྩམས་ཡོད་པ་མ་ཟད་དངུལ་ཆུ་བརྩོ་བཀྲུའི་སྐོར་གྱི་ཆེད་རྩོམ་དེར་
616



ལྗོངས་ཚན་ཨུད་ཀྱི་ཕུལ་བྱུང་ཚན་རྩལ་ཆེད་རྩོམ་གྱི་གཟེངས་བསྟོད་ཀྱང་ཐོབ་
ཡོད། །
རྒྱུད་འཛིན་སློབ་མ་གསོ་སྐྱོང་ཐད་ཁོང་གིས་ཉེ་བའི་ལོ་ཤས་ནང་སློབ་མ་
བརྒྱད་ཙམ་སྒེར་གྲོན་བཏང་ནས་གསོ་སྐྱོང་གནང་། དེ་དག་ལས་ན་གཞོན་
སྨན་ པ་རིག་དབང་ཚེ་རིང་ནི་ད་ལྟ་སྨན་ཁང་དེའི་ཕུལ་བྱུང་གི་སྨན་ པ་ཞིག་
ཆགས་ཡོད་པ་དང་ད་ལྟ་པེ་ཅིན་བོད་སྨན་ཁང་གི་ཡོན་ཀྲང་གཞོན་པའི་འགན་
འཁུར་བཞིན་མཆིས། དེ་བཞིན་སྨན་ཁང་ཧྲིལ་པོའི་སྨན་པ་དང་སྨན་གཉེར་
པ་ཚང་མར་ཡང་དག་པའི་མཛུབ་ཁྲིད་ཀྱི་བདུད་རྩི་མ་ཐོབ་པ་གཅིག་ཀྱང་མེད་
ལ་རྒྱལ་ཁབ་ཀྲུང་དབྱི་དོ་དམ་ཅུས་ཀྱིས་རྩིས་སྤྲོད་མཛད་པའི་རྒྱུད་འཛིན་སྨན་པ་
རྡོ་རྗེ་ལགས་དང༌། སྨན་ གཉེར་ པ་ བཀྲ་ ཤིས་ཚེ་རིང་ལགས་ གཉིས་ དང་།
སྨན་ཁང་ནས་རྩིས་སྤྲོད་མཛད་པའི་ཞིབ་འཇུག་ཁང་གི་སློབ་མ་པ་སངས་ལྷུན་
གྲུབ་དང་ཟླ་བ་གཉིས་བཅས་ཆེད་དུ་གསོ་སྐྱོང་གནང་བཞིན་ཡོད། .ད་ལྟ་ཁོང་
གིས་འབུམ་གཞོན་སྨན་པའི་ཐོབ་ཐང་དང་། ལྗོངས་འཕྲོད་བསྟེན་འཐབ་་
ཕྱོགས་སྔོན་ཐོན་མི་སྒེར། རྒྱལ་ཁབ་ཀྱི་དམིགས་གསལ་ཕོག་སྣོན་ཡོད་པའི་
མཁས་དབང་། ལྷོ་ཁ་ས་ཁུལ་སྲིད་གྲོས་ཀྱི་ཨུ་ཡོན། ལྗོངས་སྲིད་གྲོས་ཀྱི་ཨུ་
ཡོན། ལྷོ་ཁ་བོད་སྨན་གོ་མིང་བསྒྱུར་བཅོས་ཁང་གི་ཨུ་ཡོན་བཅས་ཀྱི་ཐུགས་
འགན་འཁུར་བཞིན་ཡོད། །
617



སྐལ་བཟང་ཕུན་ཚོགས།
འཚོ་བྱེད་དམ་པ་བསྐལ་བཟང་་་
ཕུན་ཚོགས་ནི་གོང་དཀར་རྫོང་ཁོངས་་
རྣམ་རྒྱལ་ཞོལ་དབང་འདུས་ཁང་གསར་
ཞེས་བྱ་བའི་ཁྱིམ་དུ་ཡབ་པ་སངས་ཚེ་་་
རིང་མཆོག་དང་ཡུམ་དོན་ལྡན་དཔལ་་
འཛོམས་གཉིས་ཀྱི་སྲས་སུ་བོད་རབ་བྱུང་
བཅུ་དྲུག་པའི་ཤིང་བྱ་ལོའི་ ཟླ་བརྒྱད་་་
པའི་ནང༌ (སྤྱི་ལོ་1945ལོའི་ཟླ10) སྐུ་
འཁྲུངས། དགུང་གྲངས་བརྒྱད་
ཕེབས་སྐབས་ ལྷ་ལྡན་རྩེ་སློབ་གྲུར་བོད་
ཡིག་གི་འབྲི་ཀློག་ནས་གཙོས་རྨང་གཞིའི་
རིག་གནས་ཁག་ལ་ཐུགས་བརྩོན་ཆེན་པོས་སྦྱངས་པ་མཛད་པ་དང༌། དགུང་
གྲངས་བཅོ་ལྔར་ཕེབས་སྐབས་དུས་འགྱུར་གྱི་རྐྱེན་པས་སློབ་གནས་ཕྱིར་འཐེན་
བྱ་དགོས་བྱུང༌། དགུང་གྲངས་བཅུ་དྲུག་སྟེང་ལྗོངས་སྨན་རྩིས་ཁང་གི་བོད་
སྨན་བཟོ་གྲྭའི་ནང་གནས་སྐབས་ལས་བཟོའི་ཐོབ་ཐང་ལ་བསྟེན་ནས་སྨན་བཟོ་
སྦྱོར་གྱི་བྱ་བར་ཞུགས། དགུང་གྲངས་བཅོ་བརྒྱད་སྟེང་ཕེབས་སྐབས་ལྷ་ལྡན་
སྨན་རྩིས་ཁང་དུ་བོད་ཀྱི་གསོ་བ་རིག་པའི་གཞུང་ལུགས་ལ་གསན་བསམ་མཛད་
རྒྱུ་བྱུང་ལ། སྐབས་དེའི་བཤེས་གཉེན་ལྷུན་གྲུབ་བསྟན་དར་མཆོག་དང་་་་
618



བསམ་གཏན་མཆོག་རྣམ་གཉིས་ཀྱི་ཞབས་ཟུང་སྤྱི་བོར་བསྟེན་གནང་མཛད་དེ་
རྒྱུད་གསུམ་དང་ཟིན་ཏིག་སོགས་ཀྱི་བཀའ་ཁྲིད་ཐེམས་པར་ཞུས་ཏེ་ཚིག་དོན་
ཀུན་ལ་བྱང་ཆུབ་པར་མཛད་པར་མ་ཟད། སྨན་བཟོ་འདུལ་སྦྱོར་སོགས་ཀུན་
ལ་ཞིབ་ཆ་ཆེན་པོས་སློབ་སྦྱོང་གནང་རྗེས་དགུང་གྲངས་ཉེར་དྲུག་སྟེང་ཕུལ་བྱུང་
གི་གྲུབ་འབྲས་ཐོག་ནས་སློབ་ཐོན་གནང་ཏེ་བསམ་ཡས་སུ་སྨན་པའི་བྱ་བར་
ཞུགས། རྗེས་འགྲོ་བ་ནད་ལས་འགྲོལ་པའི་མཛད་བཟང་གིས་ སྙན་པའི་
གྲགས་པ་རིང་དུ་ཁྱབ་ཏེ་ལྷོ་ཁ་མི་དམངས་སྨན་ཁང་བོད་སྨན་ཚན་ཁག་ ཏུ་་
གདན་ཞུ་གནང༌། དེ་རྗེས་རིམ་བཞིན་གྲགས་ཅན་སྨན་པ་ཁག་གཅིག་གདན་
ཞུ་དང་སྦྲགས་ལྷོ་ཁ་སྨན་རྩིས་ཁང་འཛུགས་རྒྱུའི་རྨང་གཞི་བཟང་པོ་ཞིག་་་་་
འཛུགས་པར་མཛད། །
1982ལོར་ལྷོ་ཁ་སྨན་རྩིས་ཁང་དངོས་སུ་དབུ་བརྙེས་པ་དང༌། དམ་པ་
འདིས་ཐོག་མཐའ་ཀུན་ཏུ་བརྒྱུད་འཛིན་སློབ་མ་གསོ་སྐྱོང་བྱ་རྒྱུ་སོགས་སྔ་རབས་
བོད་སྨན་པ་དག་གི་སྲོལ་ བཟང་ངམ་ཁྱད་ཆོས་བརྒྱུད་སྤེལ་མཛད། ཕྱོགས་
མཚུངས་ལྷོ་ཁ་འཕྲོད་བསྟེན་སློབ་གྲྭར་བོད་ལུགས་གསོ་རིག་ཆེད་སྦྱོང་འཛིན་གྲྭ་
ཞིག་གཉེར་ཐུབ་པ་བྱུང༌། འཛིན་གྲྭ་དེ་ནས་ཁྱོན་བོད་ལུགས་སྨན་པ་དང་རྩིས་
པ་མི་གྲངས་47ཙམ་སློབ་ཐོན་བྱེད་ཐུབ་པ་བྱུང་བ་དེས་ལྷོ་ཁའི་བོད་སྨན་བྱ་
བཞག་ལ་ལེགས་སྐྱེས་གསར་བ་ཞིག་ཕུལ་ཐུབ་པ་བྱུང་ཡོད། ། །
ཁོང་གིས་སྨན་ན་ཁང་དེའི་དབུ་འཛིན་གནང་ནས་བཟུང་རིན་ཆེན་་་་་
དངུལ་ཆུ་བཙོ་བཀྲུ་སོགས་ཀྱི་ཁྱད་འཕགས་ལག་ལེན་བརྒྱུད་འཛིན་བྱེད་སླད་
དགེ་བའི་བཤེས་གཉེན་འཇམ་དབྱངས་ལྷུན་གྲུབ་མཆོག་དང་ཀརྨ་ཆོས་ལྡན་
མཆོག་སོགས་ད་ལྟའི་ལག་ལེན་དྲི་མེད་མཁྱེན་པའི་བཤེས་གཉེན་རྣམ་གཉིས་
དང་བཀའ་བསྡུར་དང༌། ཉེར་མཁོའི་ཆ་རྐྱེན་ཁག་བསྐྲུན་ནས་དངུལ་ཆུ་བཙོ་
བཀྲུ་ཆེན་མོ་དང་དེ་འབྲེལ་ཐལ་བསྲེག་གི་ཕྱག་ལེན་ཁག་ཐེངས་གསུམ་བསྟར་བ་
དང༌། བཤེས་གཉེན་ཟུང་གི་སྐུ་མདུན་ནས་དེ་སྐོར་གྱི་ཕྱག་ལེན་ཁག་དཔྱིས་
ཤུ
619



ཕྱིན་པར་སློབ་གཉེར་མཛད། །
ཁོང་གི་ཆེད་རྩོམ་སྐོར་ལ་སྔ་ཕྱིར་ཕྱི་འབྲས་བཅོས་པའི་ཉམས་མྱོང་ཐོར་བུ་
དང་མ་ཞུ་གཅོང་ནད་དམ་གཤེར་ཁུམས་གཉན་ཚད་ཀྱི་མཐོང་ཐོས་ཅུང་ཟད་
གླེང་བ། ལྷོ་ཁ་སྨན་རྩིས་ཁང་གི་འཕེལ་རིམ་ལེགས་བཤད་ས་བ་རའི་ཕྲེང་
མཛེས་སོགས་དོན་དང་ཚིག་འབྲུ་བཟང་བའི་ཕུལ་བྱུང་གི་རྩོམ་ཡིག་གྲངས་མང་
སྤེལ་ཡོད། །
ཁོང་གིས་ལྷོ་ཁའི་སྨན་རྩིས་བྱ་བཞག་ལ་སྨད་བྱུང་གི་མཛད་བཟང་་་་་་
བསྐྱངས་པ་དེས་མ་ཚད། 1986ལོ་ནས་1989ལོ་བར་ལྷོ་ཁ་སྲིད་གྲོས་ཀྱི་ཨུ་
ཡོན་གྱི་བྱ་བ་སྒྲུབ་པ་དང༌། 1990ལོ་ནས་རང་སྐྱོང་ལྗོངས་སྐབས་ལྔ་པ་དང་
དྲུག་པའི་མི་དམངས་འཐུས་མིའི་ཕྱག་འགན་བཞེས། 1983ལོར་ལྗོངས་་་་་
ཡོངས་ཀྱི་འཕྲོད་བསྟེན་ཚན་པའི་སྔོན་ཐོན་མི་སྒེར་ལ་འདེམས་ཐོན་བྱུང་བ་དང༌།
1991ལོར་ལྗོངས་ཡོངས་ཀྱི་འཕྲོད་བསྟེན་དག་ཐེར་དང་ཡ་རབས་དུས་ལེགས་
ཀྱི་ཞབས་ཞུའི་བྱེད་སྒོའི་ནང་སྔོན་ཐོན་མི་སྒེར་དང་། 1996ལོར་ལྗོངས་་་་
ཡོངས་ཀྱི་བོད་ལུགས་གསོ་རིག་ལས་དོན་གྱི་སྔོན་ཐོན་མི་སྒེར་བཅས་ལ་འདེམས་
ཐོན་བྱུང་ཡོད། །
ཁོང་ད་ལྟ་ལྷོ་ཁ་ས་ཁུལ་སྨན་རྩིས་ཁང་གི་ཡོན་ཀྲང་དང་། ཧྲུའུ་ཅི་་་
གཞོན་པ། ཀྲུང་ཧྭ་རྒྱལ་ཡོངས་ཀྲུང་དབྱིའི་སློབ་ཚོགས་བོད་ལྗོངས་ཀྲུང་བོད་
གསོ་རིག་ཡན་ལག་སློབ་ཚོགས་ཀྱི་ལས་འཛིན་པ། ཀྲུང་གོའི་མི་རིགས་གསོ་
རིག་དང་སྨན་རྫས་སློབ་ཚོགས་ཀྱི་སྐབས་དང་པོའི་ལས་འཛིན་པ། འབུམ་
གཞོན་སྨན་པ་བཅས་ཀྱི་གོ་མིང་ཐོག་ནས་བོད་ཀྱི་སྨན་རྩིས་བསྟན་པར་མཛད་
བཟང་རྒྱལ་མཚན་སྔར་མུས་བཞིན་སྒྲེང་བཞིན་པ་བཅས་སོ། །
620



བསྟན་འཛིན་བཀྲ་ཤིས།
8
༦
བསྟན་འཛིན་བཀྲ་ཤིས་ལགས་ནི་སྤྱི་ལོ་1928ལོའི་ཟླ་4ཚེས་28ཉིན་ཡབ་
ཚེ་རིང་དགྲ་འདུལ་དང་ཡུམ་ནོར་འཛིན་གཉིས་ཀྱི་སྲས་སུ་སྐུ་འཁྲུངས་ཞིང་།
ཁོང་གི་མེས་པོ་དམ་པ་རྣམས་ནི་དམངས་ཁྲོད་དུ་སྐད་གྲགས་ཡོད་པའི་རིགས་
རྒྱུད་ཀྱི་སྨན་པ་ཡིན་སྟབས་ཁོང་ཀྱང་ཆུང་བྱིས་པའི་དུས་ནས་ཡབ་ཀྱི་ས་ནས་ཡི་
གེ་འབྲི་ཀློག་སྦྱངས་པ་སོགས་ཤེས་བྱའི་གནས་ཁག་ལ་བློ་རྩེ་གཅིག་བསྒྲིམས་ཀྱིས་
འབད་བརྩོན་བྱས་པ་མ་ཟད་ལྷ་ས་སྨན་རྩིས་ཁང་དུ་སློབ་གཉེར་གནང་མཐར་
དགུང་ལོ་ཉི་ཤུར་སོན་སྐབས་གསོ་བ་རིག་པའི་གནས་ལ་རྩེར་སོན་ནས་དངོས་སུ་
སྨན་པ་དཀའ་ཅུ་པའི་མིང་འཛིན་ཐོག་ནས་རང་རྫོང་གི་ཡུལ་གྲུ་གང་སར་བསྐྱོད་
དེ་ནད་པ་ཁྲི་སྟོང་མང་པོའི་སྲོག་སྐྱོབས་ཀྱི་མགོན་པོ་གནང་ཡོད། འོན་ཀྱང་
སྟབས་མ་ལེགས་པ་ཞིག་ལ“ལོ་བཅུའི་ཟང་ཟིང”གི་ནང་ཁོང་ལ་ལོག་སྤྱོད་ཀྱི་ཞྭ་
མོ་གཡོགས་ནས་ངལ་རྩོལ་བསྒྱུར་བཀོད་ནང་བཞུགས། །
ཏང་གི་སྲིད་ཇུས་དོན་འཁྱོལ་བྱུང་རྗེས་ཁོང་གིས་སྔར་ལས་ལྷག་པའི་སྒོ་
ནས་གསོ་རིག་གི་གཞུང་ཁག་ལ་ཞིབ་འཇུག་དང་སློབ་གསོར་ཕྱོགས་བསྡོམས་
བཅས་གནང་། དེ་ལྟར་དགུང་ལོ་དོན་གསུམ་ལ་ཕེབས་པའི་བསྟན་འཛིན་
བཀྲ་ཤིས་ལགས་ནས་རང་ཉིད་ལོ་ན་མཐོ་བ་དང་ཁྲག་ཤེད་མཐོ་བའི་ནད་ཡོད་
རུང་ད་དུང་སྨན་པའི་ལས་གནས་ལས་ཁ་མ་བྲལ་བར་སྐུ་ཉིད་ལས་རོགས་རྣམས་
ལ་རང་ཉིད་ཀྱི་གང་ཤེས་རྣམས་སྦ་གསང་མེད་པའི་སྒོ་ནས་ངོ་སྤྲོད་བྱེད་པ་དང་།
སྔ་ཕྱི་བར་གསུམ་དུ་སྨན་རྩྭ་འཐུ་སྒྲུབ་གནང་བར་བསྐྱོད་པ་དང་སླར་རང་འཐག་
དང་རྡོ་གཞོང་ལ་བརྟེན་ནས་དགོས་མཁོ་ཆེ་བའི་སྨན་ཁག་བཅུ་ཙམ་ཞིག་སྦྱོར་
621



ཐབས་གནང་བ་དང་། རྫོང་དེའི་རི་ཐང་ཤང་གི་ས་ཆར་ཕེབས་ཏེ་སྨན་རྒྱུ་མ་
ནུ་ཞེས་པའི་རྩ་བ་བཀོག་ནས་ཚོད་འདེབས་བྱས་པ་དེ་ལེགས་གྲུབ་བྱུང་སྟེ་ད་ལྟ་
དངོས་སུ་ནད་ཐོག་ཏུ་བེད་སྤྱོད་བྱེད་བཞིན་ཡོད། སྨན་སྣ་ཁག་གཅིག་ཐོན་
སྐྱེད་བྱེད་ཆེད་དུ་བོད་ལྗོངས་སྨན་རྩིས་ཁང་གི་བྱམས་པ་འཕྲིན་ལས་ཡོན་ཀྲང་
དང་རང་སྐྱོང་ལྗོངས་ཏང་ཨུད་ཀྱི་བསྟན་འཛིན་ཧྲུའུ་ཅི་ལ་སོགས་པའི་སྐུ་མདུན་
དུ་ཡང་ཡང་བཅར་ཏེ་སྐྱབས་འཇུག་ཞུས་པར་བརྟེན་མཐར་སྨན་ཐག་གི་འཁྲུལ་
འཁོར་གཅིག་དང་རིལ་བུ་འདྲིལ་བྱེད་ཀྱི་འཕྲུལ་འཁོར་གཅིག་བཅས་སྔ་རྗེས་སུ་
གསོལ་རས་སུ་ཐོབ་པ་དང༌། སླར་ཁོང་གིས་སྨན་རྒྱུ་རྣམས་འཐུས་སྒོ་ཇེ་ཚང་
དུ་ཡོང་ཆེད་ལྷོ་ཁ་ནོར་སྲིད་ཅུས་སུ་སྒོར་ཁྲི་གཅིག་དང་ལྔ་སྟོང་རོགས་སྐྱོར་ཡོང་
རྒྱུའི་རེ་བ་ཞུས་པ་ལྟར་དོན་འཁྱོལ་དུ་བྱུང་ནས་སྨན་སྣ་ཁག་ཉི་ཤུ་ལྷག་ཙམ་ཞིག་
བདེ་བླགས་ངང་ལེགས་སྒྲུབ་བྱུང་བ་དང་། སྨན་དེ་དག་ནད་ཐོག་ཏུ་བེད་སྤྱོད་
བྱས་པར་ཕན་འབྲས་བཟང་པོ་ ཐོབ་ པར་ ལྷུན་རྩེའི་མི་དམངས་ཡོངས་ཀྱིས་་་
དགའ་ཚོར་ཆེན་པོས་བསྔགས་བརྗོད་བྱེད་ལ། ལྗོངས་འཕྲོད་བསྟེན་ཐིང་གི་
ཐིང་ཀྲང་ཐུབ་བསྟན་ལགས་ཀྱིས་ཀྱང་ཚད་མཐོའི་གདེངས་འཇོག་གནང་་་་་
༡
ཡོད། །
མདོར་ན་བསྟན་འཛིན་བཀྲ་ཤིས་ལགས་ཀྱི་ནད་ཐོག་ལག་ལེན་དང་རིག་
པའི་གཞུང་ལུགས་སོགས་གང་ཅིའི་ཐད་ནས་འབུམ་རམས་སྨན་པའི་ཚད་དུ་
སླེབས་ཀྱང་ཁོང་ནས་སྨན་པའི་གོ་མིང་ལ་སྣང་འཇོག་མི་གནང་བར་1996ལོར་
ལྗོངས་ཡོངས་ཀྱི་གསོ་རིག་དར་རྒྱས་གཏོང་བའི་ཚོགས་འདུའི་ཐོག་གནང་པའི་
རབ་འབྱམས་སྨན་ པའི་མིང་འཛིན་ཐོག་ནས་རང་ལས་གཞན་གཅེས་བསམ་
བློའི་འདུ་ཤེས་བཅངས་ཏེ་ནད་ཀྱི་མནར་བའི་ནད་པ་ཁྲི་སྟོང་མང་པོའི་མགོན་
སྐྱབས་མཛད་ཡོད་ལ། ཁོང་གིས་སྔ་ཕྱི་བར་གསུམ་དུ་ཡར་རྒྱས་འགྲོ་བཞིན་
པའི་བོད་ཀྱི་གསོ་རིག་བྱ་བཞག་ཐད་ལའང་བསུབ་ཐབས་མེད་པའི་མཛད་རྗེས་
རླབས་པོ་ཆེ་འཇོག་གནང་ཡོད། །
622



འབྲུ་ལ་དབང་རྒྱལ།
ནད་བཅོས་སྲོག་སྐྱོབས་སྨན་སྦྱིན་གྱི་ལས་ལ་རྩེ་གཅིག་ཏུ་གཞོལ་བའི་སྨན་
པ་འབུམ་རམས་པ་གཞོན་པ་འབྲུ་ལ་དབང་རྒྱལ་ནི་བོད་ས་སྦྲུལ་གནམ་ལོ་(སྤྱི་ལོ་
1929)ལོར་ཀོང་པོ་ཞོ་ཁ་རྫོང་འབྲུ་ལར་འཁྲུངས། རང་ལོ་བདུན་ནས་ཀོང་
པོ་འབྲུ་ལ་བླ་བྲང་གིས་ཞབས་ཁོངས་ཕ་བྱམས་པ་དབང་ཕྱུག་སྨན་རྩིས་གཉིས་ལ་
སྦྱང་པ་ཤིན་ཏུ་ཆེ་བ་མ་ཟད། མདོ་རྒྱུད་བསྟན་བཅོས་ཀྱི་གཞུང་རྒྱ་ཆེ་མཁྱེན་
རྟོགས་ཆེ་བ་དེའི་མདུན་བོད་ཡིག་འབྲི་ཀློག་དང་། སྨན་གཞུང་རྒྱུད་བཞི་་
སོགས་བློ་འཛིན་གནང་། འབྲུ་ལ་མཁན་ཆེན་རིན་པོ་ཆེ་དང་། བདུད་
འཇོམས་ཡེ་ཤེས་རྡོ་རྗེ་སོགས་ཀྱི་མདུན་བྱང་ཆུབ་ལམ་རིམ་དང་། རིན་ཆེན་
གཏེར་མཛོད་བཅས་བཀའ་ཆོས་མང་དུ་ཞུས་མུར་བོད་མེ་ཁྱི་(སྤྱི་ལོ1946)ལོར་
ཕ་བྱམས་པ་དབང་ཕྱུག་སྐུ་ཚེ་མ་ཟིན་པར་བརྟེན་གུས་ཀྱི་སྤུན་ཨ་ཞང་སེར་རྨང་
ཀོང་པོ་ཁང་ཚན་ཆོས་རྩེ་རིན་པོ་ཆེའི་ཡོངས་འཛིན་དགེ་བཤེས་དབང་ཕྱུག་
ལགས་ཀྱི་ཐུགས་རྗེའི་བཀའ་དྲིན་གྱིས་རང་ཉིད་བོད་ལྗོངས་སྨན་རྩིས་ཁང་གི་
མཁས་དབང་མཁྱེན་རབ་ནོར་བུ་མཆོག་དང་། གཟིམ་ཤག་བཤད་སྒྲའི་ལྷ་རྗེ་
སྨན་རྩིས་ཁང་ནས་ཐོན་པ་བློ་བཟང་མཁས་མཆོག་སོགས་ཀྱི་སྐུ་མདུན་ནས་སྨན་
དང་རྩིས་ཀྱི་སློབ་གཉེར་ལོ་བརྒྱད་ཙམ་ཞུས། བོད་ཤིང་ལུག་(སྤྱི་ལོ་1955)ལོ་
ནས་བཟུང་ཀོང་པོ་ཞོ་ཁ་འབྲུ་ལར་འགྲོ་བ་ནད་པ་རྣམས་ལ་སྙིང་རྗེ་བྱམས་པས་
སྨན་བཅོས་རྒྱ་ཆེར་བྱས་ནས་འགྲོ་བ་ནད་པ་རྣམས་ལ་ཞབས་འདེགས་ལྷག་་
བསམ་རྣམ་དག་ཞུས། ལོ་བཅུའི་གོད་ཆགས་ཀྱི་ཀློང་དུ་ཚུད་ནའང་སྦ་གསང་
623



གི་ཚུལ་དུ་རྩི་སྨན་འཐུ་བ་དང༌། མཚན་མོར་ནད་བཅོས་ཀྱི་བྱ་བ་བར་མ་ཆད་
པ་བསྒྲུབས། བོད་ས་རྟ (སྤྱི་ལོ་1958)ལོར་རྒྱལ་ཁབ་འཕྲོད་བསྟེན་པུའུ་ནས་
ཆོག་མཆན་ལྟར་ལྷ་ས་འཕྲོད་བསྟེན་ཅུས་ཀྱི་དབུ་ཁྲིད་འོག་སྨན་རྩིས་ཁང་དུ་སྨན་
པའི་ཡིག་ཚད་རྒྱུགས་འབུལ་ཞུས། བོད་ལྕགས་སྤྲེལ(སྤྱི་ལོ1980)ལོར་ལྗོངས་
བཕྲོད་བསྟེན་ཐིང་ནས་ཉིང་ཁྲི་རྫོང་དུ་ལས་བགོས་ཀྱི་སྨན་པ་བྱས། དེ་ནས་
རིམ་བཞིན་ཀོང་པོ་སྨན་རི་སྨན་ལུང་དགོན་ཤུལ་དུ་གཡུ་ཐོག་པའི་བདུད་རྩི་ཕུག་
པ་སྨན་གྱི་ཞིང་ཁ། དེ་བཞིན་ཉིང་ཁྲི་ས་ཁུལ་དུ་རྩྭ་སྨན་སྣ་གྲངས་བདུན་ཅུའི་
སྐོར་གྱི་རོ་དང་། ནུས་པ། ལྷག་པར་སེར་སྐྱེམས་ལ་རྩེ་ནས་ཐོན་པ་རྡོ་སྤོས་
ལ་སོགས་ཀྱི་རྩ་ སྨན་གྱི་རོ་ནུས་ སོགས་ཀྱི་རྩོམ་འབྲི་ཞུས་ཏེ་ རང་རེའི་འཕྲོད་
བསྟེན་ཅུས་ སུ་འབུལ་ལམ་ཞུས་ པ་མ་ཟད། བོད་ལྗོངས་ཚགས་པར་ལས་་་
ཁུངས་སུ་རྩོམ་འབྲི་ཕུལ་བ་རྣམས་ཚགས་པར་ཐོག་བཀོད། བོད་ཆུ་ཕག(སྤྱི་ལོ་
1983）ལོ་ནས་ རིམ་ བཞིན་སྨན་ པའི་ དགེ་ རྒན་དང་སྨན་ པ་ རབ་ འབྱམས།
སྨན་པ་འབུམ་རམས་པ་གཞོན་པ་བཅས་ཀྱི་གོ་གནས་བཞེས། ལོ་ལྟར་སྤོ་བོ་
རྫོང་དང་། མེ་ཏོག་རྫོང་ སོགས་ནས་ནད་པ་ མི་གྲངས་2800ཙམ་ལ་སྨན་་
བཅོས་བྱས་ཞུ་པ་མ་ཟད། ལོ་རེ་བཞིན་རྩི་སྨན་དགོས་མཁོ་སྣ་གྲངས་སུམ་ཅུ་
སྐོར་རྒྱ་གྲངས་4000 ཙམ་ལྗོངས་སྨན་རྩིས་ཁང་ལ་སྨན་བཟོ་སྨན་བརྗེས་གནང་།
བོད་ཤིང་ཕག(སྤྱི་ལོ1995) ལོར་རྒྱ་གར་དུ་གཉེན་འཕྲད་དགོངས་ཞུ་ལྟར་
དགོངས་འཁྲོལ་ལ་བརྟེན་བལ་ཡུལ་ཆུ་བཟང་དགོན་དུ་བོད་སྨན་ཉམས་མྱོང་
སྤེལ་ རེས་ ཀྱི་ ཚོགས་ འདུར་ བཞུགས་ ཏེ་ བག་ ཆགས་ ཡག་ པོ་ བྱུང་ བ་ མ་ ཟད།
པད་ནོར་རིན་པོ་ཆེའི་སྐུ་མདུན་ནས་སྨན་གྱི་རྒྱུད་བཞི་དང་། བཻ་སྔོན། སྡེ་
སྲིད་ལྷན་ཐབས་སོགས་ཀྱི་དབང་ལུང་ཐོབ། སྲིད་ཀྱི་ཕྱོགས་ནས་ཀྱང་ཉིང་ཁྲི་
རྫོང༌སྲིད་ གྲོས་ ཀྱི་ཀྲུའུ་ ཞི་ གཞོན་ པ་ དང་། ས་ ཁུལ་ གྱི་ རྒྱུན་ ལས་ ཨུ་ཡོན།
ལྗོངས་སྲིད་གྲོས་ཀྱི་ཨུ་ཡོན། རྫོང་མི་དམངས་མཐུས་ཚོགས་ཀྱི་ཨུ་ཡོན་བཅས་
ཡིན། །
624



མཇུག་དོན།
དེ་ལྟར་གངས་ལྗོངས་གསོ་རིག་བསྟན་པའི་ཉིན་བྱེད་རིམ་བྱོན་གྱི་རྣམ་
ཐར་ཕྱོགས་བསྒྲིགས་ཞེས་བྱ་བ་འདི་ནི་རབ་བྱུང་བཅུ་དྲུག་པའི་ལྕགས་བྱ་(སྤྱི་ལོ་
1981)ལོའི་ཟླ་དགུ་པའི་ནང་བོད་ལྗོངས་བོད་སྨན་ལྟ་སྐོར་ཚོགས་པའི་སྣེ་ཁྲིད་
དེ་ཀན་སུའུ་ཞིང་ཆེན་ཀན་ལྷོ་བོད་རིགས་རང་སྐྱོང་ཁུལ་བླ་བྲང་བཀྲ་ཤིས་འཁྱིལ་
དུ་སླེབས་སྐབས་ཞིང་ཆེན་འཕྲོད་བསྟེན་ཐིང་གི་ཀྲུང་དབྱི་ཁྲུའུའི་རྒྱ་རིགས་སྣེ་
ཤན་ཝང་ལགས་དང་སྔར་གྱི་ལོ་རྒྱུས་དང་། མཁས་དབང་རིམ་བྱོན་སྐོར་ལ་
ཕན་ཚུན་གླེང་མོལ་མང་པོ་བྱས་རྗེས་ངོས་ལ་བོད་ཀྱི་གསོ་རིག་ལོ་རྒྱུས་མི་སྣའི་
ཆེད་རྩོམ་ཞེས་པ་བརྩམ་རྒྱུའི་རེ་འདུན་གནང་བ་དང་། དེ་ལྟར་བྱུང་ཚེ་མི་
རབས་རྗེས་མ་རྣམས་ཀྱིས་སྔོན་བྱོན་མཁས་དབང་ཚོའི་མཛད་རྗེས་ཤེས་རྟོགས་
ཡོང་རྒྱུར་ཕན་ཐོགས་ཤིན་ཏུ་ཆེ་ཚུལ་གསུངས་ནའང་སྐབས་དེར་རང་གི་བསམ་
པར་བོད་ཀྱི་གསོ་རིག་ལོ་རྒྱུས་སྐོར་ལ་ཁོག་འབུགས་རྒྱས་བསྡུས་སྣ་ཚོགས་ཡོད་
པས་དེ་དག་ལས་ལྷག་པ་ཤེས་དམན་བདག་འདྲ་བས་འབྲི་ཐབས་ཅི་ལ་ཡོད་སྙམ་
སྟེ་རང་གར་ལུས་ཤིང་། དེ་རྗེས་ཀྲུང་གོའི་གསོ་རིག་ཀུན་འདུས་ཞེས་པའི་དཔེ་
དེབ་སྟེང་མི་རིགས་སོ་སོའི་གསོ་རིག་ལོ་རྒྱུས་འབྲི་སྐབས་གཙོ་གནད་ནི་མཛད་
རྗེས་རླབས་ཆེ་བའི་མཁས་དབང་ངོ་སྤྲོད་བྱེད་རྒྱུ་སྐོར་ཡིན་ཚུལ་མཐོང་བར་་
བརྟེན་གོང་གསལ་ཝང་ལགས་ཀྱིས་གསུངས་པ་དེར་དགོས་པ་རྒྱུ་མཚན་ཡོད་
ངེས་ཁར། པེ་ཅིན་དུ་སླེབས་ནས་ཀྲུང་དབྱི་མཁས་པ་འགའ་ཤས་ལའང་དེའི་
སྐོར་བཀའ་འདྲི་ཞུས་པས་ཁོང་ཚོས་སྔར་ཡོད་བོད་ཀྱི་གསོ་རིག་ཁོག་འབུགས་
625



ནང་གསལ་ལོ་རྒྱུས་མི་སྣ་དང༌། ཡང་ན་དེ་མིན་རྣམ་ཐར་ནང་སྨན་པ་མཁས་
ཆེན་སྐོར་གྱི་ཡིག་ཆ་ཇི་ཡོད་བཙལ་འཚོལ་གྱིས་དུས་སྐབས་དེ་དང་དེའི་དུས་སུ་
སྨན་པ་མཁས་པ་སུ་བྱོན་ལྟ་བུ་ཆེད་མངགས་ངོ་སྤྲོད་བྱེད་རྒྱུ་བྱུང་ན་འབྱུང་་
འགྱུར་ལོ་རྒྱུས་ལ་ཞིབ་འཇུག་བྱེད་སྐབས་རིན་ཐང་ཆེ་བ་མ་ཟད། ན་གཞོན་
ཚོར་ལོ་རྒྱུས་ཀྱི་ཤེས་བྱ་ཁ་གསབ་ཡོང་རྒྱུ། ད་དུང་རྒྱལ་ཁབ་ཕྱི་ནང་དུ་བོད་ཀྱི་
གསོ་རིག་ལོ་རྒྱུས་མཚམས་སྦྱོར་བྱེད་རྒྱུ་བཅས་པར་གལ་ཆེའི་དོན་སྙིང་ཡོད་ཚུལ་
གསུངས་པར་བརྟེན། ལྟ་སྐོར་ཚར་རྗེས་སྨན་རྩིས་ཁང་གི་མཁས་དབང་དགེ་
རྒན་རྣམ་པར། ཁོ་བོས་སྔོན་གྱི་གསོ་རིག་ཁོག་འབུགས་རྣམས་ཀྱིས་རྨང་གཞི་
དང༌། འབྲེལ་ཡོད་ཡིག་ཆ་བཙལ་འཚོལ་གྱིས་ཆེད་མངགས་བོད་སྨན་མཁས་
པ་ངོ་སྤྲོད་ཞུ་བའི་རྣམ་ཐར་ཕྱོགས་བསྒྲིགས་ཞུ་རྩིས་ཡོད་པས་དེ་ལྟར་འགྲིག་མིན་
དགོངས་སྐོར་ཞུ་སྐབས་ཁོང་རྣམ་པས་དེ་ལྟ་བུ་རྩོམ་འབྲི་བྱུང་ན་རང་གཞན་ཀུན་
ལ་ཕན་ཐོགས་ཡོང་བར་མ་ཟད། དེང་གི་ཆར་གསོ་རིག་བསྟན་པའི་སྲི་ཞུ་གལ་
ཆེན་ཡིན་པས་ངོས་ཚོས་ཀྱང་རྒྱབ་སྐྱོར་ཇི་ཐུབ་བྱས་ཆོག་ཅེས་དབུགས་དབྱུང་
མཛད་པར་བརྟེན་ལོ་མཇུག་དེ་ནས་འགོ་བཙུགས་ཏེ་ད་བར་ལུས་སོང་། །
སྤྱིར་ན་རྩོམ་པ་པོ་ལ་མཚན་ཉིད་མང་པོ་ཚང་དགོས་པ་དང༌། ལྷག་པར་
སློང་དཔོན་ཀླུ་སྒྲུབ་ཀྱིས། ལུང་ལ་འདྲིས་ཤིང་ཚད་མ་མཁས། །རང་གི་ཉམས་
མྱོང་མན་ངག་ལྡན། །ཡོངས་སུ་ཤེས་བྱའི་དངོས་པོ་ལ། །ཚད་དུ་ཕྱིན་ལ་མན་
ངག་བརྩམས། །ཞེས་གསུངས་པ་དང་། སྡེ་སྲིད་སངས་རྒྱས་རྒྱ་མཚོས་མཛད་
པའི་ གསོ་རིག་ཁོག་འབུགས་དྲང་སྲོང་དགྱེས་པའི་དགའ་སྟོན་ (ཤོག་གྲངས་་
༡༣༨ན་༦)ལས་ཐ་སྙད་མཁན་པོའི་དབང་དུ་བཏང་ན། སློབ་དཔོན་དབྱུག་
པ་ཅན་གྱིས། རང་གཞན་གྱིས་གྲུབ་སྤོབས་པ་དང་། ། མང་དུ་ཐོས་དང་དྲི་
མེད་དང༌། །མངོན་པར་སྦྱོར་བ་མི་དམན་པ། །སྙན་ངག་ཕུན་སུམ་ཚོགས་པའི་
རྒྱུ། །ཞེས་པ་འདི་ལ་མཆོག་དམན་ནམ་སྒྲ་ཡང་དོག་གཉིས་ཀྱི་ཡང་བའི་དབང་
དུ་བཏང་ན། སྐྱེ་བ་གོང་མ་གཞན་དུ་རྒྱལ་བའི་གསུང་རབ་ཕྱི་ནང་རིག་པའི་
626



གནས་རྣམས་ལ་གོམས་པ་སྔོན་དུ་བྱས་པའི་མཐུ་ཡོངས་སུ་སད་པའི་བག་ཆགས་
ཀྱིས་ཚེ་འདིར་རང་གཞན་གྱིས་གྲུབ་པའི་སྤོབས་པ་སྟེ་སྐྱེས་ཐོབ་ཀྱི་ཤེས་རབ་ཟབ་
མོ་དང༌། བྱེ་བྲག་སྤྱིར་གོང་ལྟར་ཁྱད་པར་རིག་གནས་འདི་གའི་གཞུང་དང་།
བསྟན་བཅོས་ཀྱི་ཚོགས། དེ་དང་འབྲེལ་བའི་སྔོན་གྱི་གཏམ་རྒྱུད། མིང་གི་
མངོན་བརྗོད་ལ་སོགས་པ་ལེགས་བཤད་ཀྱི་ཚོགས་མང་དུ་ཐོས་པ། དེས་ཀྱང་
མི་ཆོག་པར་ཐེ་ཚོམ་གྱི་དྲི་མ་མེད་པ། དེ་སེམས་པ་དང་གོམས་པ་ལ་མངོན་
པར་སྦྱོར་བའི་གུས་སྦྱོར་དང་རྟག་སྦྱོར་ཀྱི་བརྩོན་འགྲུས་མི་དམན་པ་སྟེ་གསུམ་ནི་
སྐབས་དོན་སྙན་ངག་དང་། གཞུང་ལུགས་གང་གིའང་རིག་ཚུལ་ཕུན་སུམ་
ཚོགས་པ་རྒྱུད་ལ་བསྐྲུན་པའི་རྒྱུར་བཤད་པ་དང༌། ཞེས་སོགས་ཆ་རྐྱེན་མང་པོ་
འཛོམས་དགོས་པར་གསུངས་ཀྱང་རང་ལ་ནི་དེ་ལྟ་བུ་ཅི་ལ་ཡོད། འོན་ཀྱང་ད་
ལམ་གངས་ཅན་ལྗོངས་ཀྱི་གསོ་རིག་བསྟན་པའི་ཉིན་བྱེད་རིམ་བྱོན་གྱི་རྣམ་ཐར་
ཕྱོགས་བསྒྲིགས་འདི་ཉིད་སྔོན་ཆད་དམ་པ་རྣམས་ཀྱིས་མ་དགོངས་མ་གཟིགས་
པ་ཅི་ལ་ཡིན་རུང༌། དུས་སུ་བབས་མིན་དང་། ལྷག་པར་ཁོ་བོས་བགྱིད་པའི་
བགོ་སྐལ་དུ་འཇོག་པ་གནང་བར་སྙིང་འཁུམས་ཏེ་བརྩོན་པ་ཆེན་པོས་རང་རེ་
སྨན་རྩིས་ཁང་གི་མཁས་དབང་དགེ་རྒན་ཀུན་དགའ་ཕུན་ཚོགས་མཆོག་དང་།
ཐུབ་བསྟན་ཚེ་རིང་མཆོག བློ་བཟང་སྙན་གྲགས་མཆོག ཁྲོ་རུ་ཚེ་རྣམ་
མཆོག ཚུལ་ཁྲིམས་རྒྱལ་མཚན་མཆོག ཡེ་ཤེས་རྒྱལ་མཚན་མཆོག་སོགས་
དང་། ད་དུང་མཁས་དབང་དུང་དཀར་བློ་བཟང་འཕྲིན་ལས་མཆོག་དང༌།
མཚོ་སྔོན་རྨ་ལྷོ་ཁུལ་གྱི་ཤིང་བཟའ་སྐལ་བཟང་རྒྱ་མཚོ་མཆོག་བཅས་པར་དངོས་
ཤུགས་བརྒྱུད་གསུམ་ནས་བཀའ་འདྲི་བཀའ་སློབ་ཞུས་པ་དང་། ཕྱོགས་་་་་
མཚུངས་ རང་རེའི་སྨན་རྩིས་ཁང་གི་དཔེ་མཛོད་ཁོངས་ སུ་ཡོད་ པའི་ཁོ་་་་་་
འབུགས་དང་། དེ་མིན་འབྲེལ་ཡོད་སྨན་དཔེ་མི་ཉུང་བར་བལྟ་ཀློག་བྱས་པར་
མ་ཟད། ལྷག་པར་ནོར་བུ་གླིང་ཁ་དང་། རྩེ་པོ་ཏ་ལའི་ཕྱག་དཔེ་ཁང་ནང་
སྡེ་སྲིད་སངས་རྒྱས་རྒྱ་མཚོ་སྐུ་ངོ་མས་གཟིགས་ཞིབ་དཔྱད་པ་མཛད་པའི་སྨན་
627



དཔེ་བཀའ་མཆན་ཁྱད་དུ་འཕགས་པ་ཡོད་པ་མང་པོ་མཇལ་བ། གཞན་ཡང་
ཞོལ་པར་ཁང་དང་། པེ་ཅིན་མི་རིགས་རིག་གནས་ཕོ་བྲང་གི་དཔེ་མཛོད་
ཁང་། ཀྲུང་དབྱང་མི་རིགས་སློབ་གྲྭའི་དཔེ་མཛོད་ཁང་། བླ་བྲང་བཀྲ་ཤིས་
འཁྱིལ་དུས་འཁོར་གྲྭ་ཚང་གི་དཔེ་མཛོད་ཁང་། ནང་སོག་མཁར་སྔོན་པོའི་
དཔེ་མཛོད་ཁང་། ཤིས་མོང་ཞིབ་འཇུག་སོའོ་ཡི་དཔེ་མཛོད་ཁང་། དེ་མིན་
ནག་ཆུ་སྨན་རྩིང་ཁང་གི་ཡོན་ཀྲང་པད་མ་རྒྱ་མཚོ་དང༌། ལྷ་རི་འགོ་རྫོང་བོད་
སྨན་སྡེ་ཁག་གི་སྨན་པ་ཨུ་རྒྱན་ཚེ་དབང་། ཆབ་མདོ་རྫོང་བོད་སྨན་སྡེ་ཁག་གི་
སྨན་པ་བྱམས་པ་དགེ་ལེགས་སོགས་ཀྱིས་“ རིག་གནས་གསར་བརྗེའི” སྐབས་
རང་གི་སྲོག་དང་བསྡོས་ཏེ་ས་འོག་ཏུ་སྦས་པའི་སྨན་གཞུང་བྲིས་མ་རྩ་ཆེན་་
སོགས་དཔྱད་གཞིའི་ཡིག་ཆ་མང་པོ་སྟེས་དབང་སྟབས་ལེགས་ཀྱིས་ལག་ ཏུ་་་
འབྱོར་བ་བཅས། ཙ་ན་ཀའི་རྒྱལ་པོ་ལུགས་ཀྱི་བསྟན་བཅོས་ལས། ཇི་ལྟ་ཇི་
ལྟར་སྐྱེས་བུ་ཡིས། །བློ་ཡིས་དགེ་བའི་ལས་བྱེད་པ། །དེ་ལྟ་དེ་ལྟར་དོན་རྣམས་
ཀུན། །འགྲུབ་འགྱུར་འདི་ལ་ཐེ་ཚོམ་མེད། །ཅེས་པ་ལྟར་ལེགས་གྲུབ་བྱུང་བ་
ལས་རང་གི་ཤེས་ཡོན་གྱི་ཆ་ནས་བཤད་ན་ཤིན་ཏུ་ཉག་ཕྲ་བ་མེ་ལོང་དང་བྱད་
བཞིན་གྱི་དཔེ་ལྟར་སྦ་གསང་བྱེད་ཐབས་བྲལ་བ་བཅས་མདོར་ན་ཕྱིན་ཆད་སླར་
ཡང་འཁྲུལ་ཟད་ཀྱི་དཔྱད་པ་བྱེད་རྒྱུ་ཤིན་ཏུ་གལ་ཆེ་བ་དཔེར་ན་རིན་པོ་ཆེ་ས་ལེ་
སྦྲུམ་མེར་བསྲེགས། ལྕགས་ཀྱིས་བཅད། རྡོ་ལ་བརྡར་ཏེ་ལེགས་ཉེས་བརྟག་
པ་དང༌། ཇི་སྐད་དུ། སྔོན་ཚེ་རྒྱལ་བ་ཐུབ་དབང་ལ། ། ཐམས་ཅད་མཁྱེན་
ནམ་མི་མཁྱེན་ཞེས། ། རྒྱལ་པོ་བྲམ་ཟེ་ཁྱིམ་བདག་རྣམས། ། ཉམས་སད་བྱས་
ཚུལ་འདུལ་བར་གསུངས། ། ཐུབ་དབང་ཉིད་ཀྱང་བརྟག་དགོས་ན། ། དེ་ཡི་
གསུང་རབ་སྨོས་ཅི་དགོས། །བརྟགས་ནས་འདོར་ལེན་བྱེད་པ་དེ། །རྣམ་པ་
ཀུན་ཏུ་མཁས་པའི་ལུགས། ། ཞེས་གསུངས་པ་ལྟར་གནང་རྒྱུར་སྙིང་ནས་རེ་
འདུན་ཞུའོ། ། སྨྲས་པ། །
སྔོན་བྱོན་སློབ་སྤོན་རྣམས་ཀྱི་ཐུགས་རྗེ་དང་། །
628



ལས་སྨོན་རྟེན་འབྲེལ་བཟང་པོའི་མཐུ་སྟོབས་ཀྱིས། །
བསམ་འཕེལ་དབང་གི་རྒྱལ་པོའི་ཕྲེང་བ་འདི། །
དཔྱོད་ལྡན་གཞོན་ནུའི་མགུལ་དུ་མཛེས་གྱུར་ཅིག།
ཚིག་སྦྱོར་སྙན་པའི་ངལ་བསྒྲུབས་ཤིང་། །
རང་བཟོའི་ལོག་རྟོག་དྲི་ཡིས་མ་སྦགས་པར། །
དམ་པའི་རྣམ་ཐར་ཇི་བཞིན་བྲིས་པའི་མཐུས། །
གསོ་རིག་བསྟན་པའི་རྒྱལ་མཚན་སྒྲེང་བར་ཤོག།
ཆེན་པོའི་གོ་གནས་སྟོབས་ལྡན་གླང་པོའི་ཁུར། །
ཉམ་ཆུང་བེའུའི་ཕྲག་པར་ལྷུང་བ་ལྟར། ། །
གོང་མའི་རྗེས་ཤུལ་འཛིན་པར་དཀའ་ན་ཡང་། །
ལྷག་བསམ་དགེ་བའི་བྱ་བར་སྨད་མི་འཚལ། །
དམ་པའི་མཛད་རྗེས་སྐལ་པར་གནས་པའི་ཕྱིར། །
འགྲོ་འོང་དྲུག་ཙམ་ཡུད་ཀྱིས་རྫོགས་གྱུར་ཀྱང་། །
བསྟན་ལ་ཕན་པའི་སྲི་ཞུ་མི་དམན་པ། །
ཚུལ་འདི་བསམ་གྱིན་ཁོ་བོ་སྐལ་པ་བཟང་། །
འདི་སྦྱར་དགེ་བས་རྗེས་འཛིན་རིག་པ་དག།
ཡར་ངོའི་ཟླ་བཞིན་གོང་དུ་འཕེལ་བ་དང་། །
སྐྱེ་རྒ་ན་འཆིའི་སྨག་རུམ་མཐུག་པོ་ལས། །
གྲོལ་ཏེ་སྡེ་བཞིའི་དཔལ་ལ་སྤྱོད་པར་ཤོག །
ཅེས་པ་འདི་ནི་སྨན་རྩིས་བསྟན་པའི་གཅུག་རྒྱན་མཁས་དབང་མཁྱེན་
629



རབ་ནོར་བུའི་དངོས་སློབ། དུས་མཐར་བོད་ལྗོངས་སྨན་རྩིས་ཁང་གི་ཡོན་
ཀྲང་མིང་འཛིན་ལ་སྐྱེས་གདོང་ལྔར་རྫུས་པ་བྱམས་པ་ཕྲིན་ལས་ཀྱིས་རབ་བྱུང་
བཅུ་བདུན་པའི་ས་འབྲུག་གནམ་ལོ་གསར་ཚེས་སྐབས་ལྷ་ལྡན་གཙུག་ལག་ཁང་
གི་ཉེ་འདབས་རང་ཤག་ཏུ་ལེགས་པར་གྲུབ་པ་བཀྲ་ཤིས་ཤོག །
1990ལོར།
ད་ལམ་སླར་ཡང་པར་གཞི་གཉིས་པ་བསྒྲིགས་ཏེ་དཔེ་སྐྲུན་བྱེད་དགོས་
པའི་རེ་བ་ལྟར་ཁོ་བོས་ད་ལྟ་འཚོ་ཞིང་བཞེས་པའི་མཁས་དབང་ཁག་ཅིག་ཁ་
སྐོང་བྱེད་ཆེད་མཁས་དབང་སོ་སོར་ཡི་གེ་ཕུལ་ནས་རྣམ་ཐར་དགོས་ཚུལ་ཞུས་པ་
ལྟར་དཔེ་སྐྲུན་བྱེད་པའི་སྔ་ནུབ་ཏུ་འབྱོར་བ་རྣམས་བཀོད་ཡོད་ལ། དེ་མིན་
མཁས་དབང་ཁག་ཅིག་གི་རྣམ་ཐར་མ་འབྱོར་བ་དང༌། དཔེ་སྐྲུན་དུས་ཚོད་ལ་
སླེབས་པའི་དབང་གིས་འདིར་བཀོད་ཐུབ་མེད་པ་རྗེས་སུ་ཁ་སྐོང་ཞུ་རྒྱུའོ། །
2000ལོའི་ཟླ་4པར།
630



རྩོམ་པ་པོའི་ལོ་རྒྱུས་མདོར་བསྡུས།
6
མཁས་དབང་བྱམས་པ་ཕྲིན་ལས་མཆོག་ནི་བོད་རབ་བྱུང་བཅུ་དྲུག་པའི་
ས་འབྲུག(སྤྱི་ལོ་1928)ལོའི་བོད་ཟླ་བཅུ་གཅིག་པའི་སྟག་གི་ཟླ་བའི་ནང་གངས་
ལྗོངས་ས་ཡི་ཐིག་ལེ་ལྷ་ལྡན་སྨན་ལྗོངས་ཀྱི་གྲགས་ཅན་རྒྱལ་རྩེའི་ཚོང་ཁང་ཞེས་
པར་ཡབ་དཀོན་མཆོག་འོད་ཟེར་དང་ཡུམ་སྐལ་བཟང་མཚོ་མོ་གཉིས་ཀྱི་སྲས་སུ་
སྐུ་ འཁྲུངས། ཁོང་ འཁྲུངས་ ཁྱིམ་ དེའི་ སྨན་ པ་ མི་ རབས་ གསུམ་ པ་ ཡིན།
དགུང་ལོ་དྲུག་ལ་ཕེབས་དུས་ཡབ་ཀྱི་དྲུང་ནས་འབྲི་ཀློག་སྦྱངས་པ་མྱུར་དུ་བྱང་
ཆུབ་པར་མཁྱེན། དགུང་ལོ་བདུན་པར་ལྷ་སར་སྐད་གྲགས་ཡོད་པའི་སྒེར་
བཙུགས་སྐྱིད་རས་སློབ་གྲྭ་ཞེས་པར་ཕེབས་ནས་ལོ་དྲུག་རིང་བོད་ཡིག་འབྲི་ཀློག་
དག་གསུམ་བསླབ་སྦྱངས་ཀྱིས་སྦྱངས་འབྲས་ཕུལ་དུ་བྱུང་བ་ཐོབ། དགུང་ལོ་
བཅུ་གསུམ་སྐབས་ཡབ་དགོངས་པ་རྫོགས་པ་དང༌། ཡུམ་གྱིས་ཡབ་མེས་འཚོ་
བྱེད་དམ་པའི་བརྒྱུད་པ་ཟིན་ངེས་ཀྱི་མཁས་དབང་ཞིག་ཏུ་ བསྐྱེད་བསྲིངས་
གནང་རྒྱུའི་ཐུགས་ཐག་བཅད་དེ་སྨན་རྩིས་ཁང་མཁས་དབང་མཁྱེན་རབ་ནོར་
བུ་མཆོག་ལ་རེ་ཞུ་གནང་བ་དང་། མཁས་དབང་མཁྱེན་རབ་ནོར་བུས་ཀྱང་
འདི་པའི་(བྱམས་པ་འཕྲིན་ལས)ཡབ་མེས་གཉིས་ཀ་བླ་སློབ་དམ་གཙང་ཆོས་ཀྱི་
འབྲེལ་བ་ཆེ་བར་མ་ཟད། རང་གི་བླ་མ་བཀའ་དྲིན་གསུམ་ལྡན་རྡོ་རྗེ་རྒྱལ་
མཚན་ཀྱི་སྐུའི་སྐྱེ་བར་ཐུགས་ངེས་ཀྱིས་ཞལ་བཞེས་ཏེ། བྱམས་པ་ཕྲིན་ལས་
མཆོག་ལ་དམིགས་བསལ་གྱི་ཐུགས་བརྩེ་ཆེན་པོས་རྗེས་སུ་བཟུང་། ཁོང་སྐུ་ན་
ཆུང་ངུའི་དུས་ནས་དད་བརྩོན་ཤེས་རབ་ཤིན་ཏུ་ཆེ་ཞིང་གང་ཞིག་བསླབ་སྦྱངས་



མཛད་ཀྱང་ཚེགས་མེད་དུ་མཁྱེན་པའི་བློ་གྲོས་ལྡན། ལོ་དགུའི་རིང་སྨན་དང་
རྩིས་གཙོར་གྱུར་གྱི་རིག་གནས་མང་པོ་ལ་དཀའ་སྤྱད་འབད་བརྩོན་གྱིས་ཐོས་
བསམ་གནང་བར་བརྟེན། དགུང་ལོ་བཅོ་བརྒྱད་སྐབས་སྨན་རྩིས་སྦྱངས་
འབྲས་གཟེངས་སུ་ཐོན་པ་ཐོབ། སླར་ཡང་མུ་མཐུད་མཁས་དབང་མཁྱེན་
རབ་ནོར་བུ་མཆོག་དང་། མཁས་དབང་མཁྱེན་རབ་འོད་གསལ། མཁས་
མཆོག་ཟླ་བ་བཟང་པོ་སོགས་ཀྱི་ཞབས་ལ་ཡུན་རིང་གཏུགས་ནས་སྨན་རྩིས་རིག་
གནས་སྤྱི་དང༌། བྱེ་བྲག་སུམ་རྟགས་དང་། སྙན་ངག་སོགས་དང༌། ད་
དུང་ལེགས་བཤད་ཀླུ་སྒྲུབ་དགོངས་རྒྱན། སྙིང་ཐིག་གི་སྐོར་མྱུར་ལམ་འཁོ་
བའི་གདམས་པ་དང་བཅས་ཟབ་ཆོས་དུ་མ་གསན་པས། སྨན་རྩིས་གཉིས་
ཀྱིས་གཙོས་པའི་གཞུང་ཁྲིད་མན་ངན་ལག་ལེན་ཀུན་ལ་དབང་འབྱོར་བ་མཁས་
པའི་གོ་འཕང་བརྙེས། ད་དུང་མཁས་དབང་མཁྱེན་རབ་ནོར་བུ་མཆོག་གིས་
སློབ་མའི་སློབ་སྦྱོང་ལ་སྐུལ་ལྕག་ཡོང་ཆེད་སྦྱངས་འབྲས་རྩེར་སོན་པའི་སློབ་མ་
ཁག་གཅིག་ལ་སྨན་རྩིས་གཉིས་ལྡན་མཚོན་པའི་ཞྭ་མོ་ཞིག་གསར་བཟོ་གནང་།
ཞྭ་མོ་དེའི་མདུན་ལ་སྨན་མཚོན་པའི་ཨ་རུ་རྣམ་རྒྱལ་དང༌། རྒྱབ་ལ་རྩིས་་་་
མཚོན་པའི་པདྨའི་སྟེང་དུ་རལ་གྲི་བཀོད་པའི་ཞྭ་མོ་གོས་ཆེན་ལས་གྲུབ་པ་ཞིག་
འཆར་འགོད་གནང་བ་དེ་སྐབས་དེ་དུས་སྦྱངས་འབྲས་རྩེར་སོན་པའི་སྨན་རྩིས་
གཉིས་ལྡན་གྱི་སློབ་མར་གཡོགས་པའི་སྲོལ་བཟང་གཏོད། ད་ལྟ་བཞུགས་
པའི་འཚོ་བྱེད་ནང་ཞྭ་མོ་འདི་གྱོན་མྱོང་མཁན་མཁས་དབང་བྱམས་པ་ཕྲིན་ལས་
ཡོན་ཀྲང་གཅིག་བུ་ཡིན། མཁས་དབང་དེས་སྔ་རྗེས་སུ་བོད་རང་སྐྱོང་ལྗོངས་
སྨན་རྩིས་ཁང་གི་ཡོན་ཀྲང་། ཀྲུང་གོ་ཚན་རིག་མཐུན་ཚོགས་ཀྱི་ཀྲུའུ་ཞི་དང་
མཚན་འཛིན་ཀྲུའུ་ཞི། བོད་ལྗོངས་འཕྲོད་བསྟེན་ཐིང་གི་ཐིང་ཀྲང་སྐུ་གཞོན།
ཀྲུང་གོ་ཀྲུང་དབྱིའི་མཁས་ཅན་ཨུ་ཡོན་ལྷན་ཁང་གི་ཨུ་ཡོན། ཤང་ཀང་རྒྱལ་
སྤྱིའི་ཀྲུང་དབྱིའི་ཉམས་མྱོང་སྤེལ་རེས་ཨུ་ཡོན་ལྷན་ཁང་གི་མཚན་འཛིན་ཀྲུའུ་ཞི།
མི་རིགས་གསོ་རིག་སློབ་ཚོགས་ཀྱི་མཚན་འཛིན་ཚོགས་གཙོ། སྐབས་དྲུག་པ་



K -
དང་བདུན་པའི་རྒྱལ་ཡོངས་མི་དམངས་འཐུས་ཚོགས་ཀྱི་འཐུས་མི། སྐབས་
བརྒྱད་པའི་རྒྱལ་ཡོངས་སྲི་གྲོས་ཀྱི་ཨུ་ཡོན། ཀྲུང་གོ་ཚན་རིག་ཀུན་འདུས་ཆེན་
མོ་ལས་རྒྱུན་སྲོལ་གས་རིག་རྩོམ་སྒྲིག་ཨུ་ཡོན། ཀྲུང་གོའི་གསོ་རིག་ཀུན་འདུས་
ལས་བོད་ཀྱི་གསོ་བ་རིག་པའི་རྩོམ་སྒྲིག་པ་སྐུ་གཞོན། ཀྲུང་གོའི་གསོ་རིག་གི་
ལོ་རིམ་མེ་ལོང་ལས་བོད་ལུགས་གསོ་རིག་སྐོར་གྱི་རྩོམ་ཞུས་ཨུ་ཡོན། བོད་
ལྗོངས་རྩིས་རིག་ཀུན་འདུས་ཆེན་མོའི་གཙོ་སྒྲིག་པ། བོད་ལྗོངས་གནམ་རིག་
སྐར་རྩིས་རིག་གཞུང་ཚོགས་པའི་ཚོགས་གཙོ། ཀྲུང་ཧྭ་གསོ་རིག་སློབ་ཚོགས་
ཀྲུང་བོད་གསོ་རིག་སློབ་ཚོགས་ཀྱི་དབུ་འཛིན། ཀྲུང་གོའི་མཐོ་རིམ་བོད་སྨན་
ཞིབ་འཇུག་འཛིན་གྲྭའི་ཀྲུའུ་རིན་སོགས་ཀྱི་ཐུགས་འགན་བཞེས་ཡོད་ལ། ད་
དུང་དུས་དེའི་ཡས་མས་སུ་སྨན་པ་འབུམ་རམས་པ་དང༌། རྒྱལ་ཁབ་མི་དོན་
པུའུ་ནས་དམིགས་བསལ་ལེགས་སྐྱེས་འབུལ་མཁན་གྱི་དར་གཞོན་མི་སྣ་ཞེས་
པའི་གཟེངས་བསྟོད་དང་། རྒྱལ་ཁབ་རིམ་པའི་མཁས་དབང་(བོད་ལྗོངས་
བོད་སྨན་ཁོངས་སུ་མཁས་དབང་བྱམས་པ་ཕྲིན་ལས་གཅིག་བུ་མ་གཏོགས་མེད་
དོ)། རྒྱལ་ཡོངས་ཕུལ་བྱུང་གི་ཡོན་ཀྲང་། རྒྱལ་ཡོངས་མི་རིགས་མཐུན་སྒྲིལ་
གྱི་མི་སྒེར་གྱི་སྔོན་ཐོན་པ། བོད་ལྗོངས་མི་བཅུའི་གསར་འགྱུར་མི་སྣ་སོགས་ཀྱི་
མཚན་སྙན་ཐོབ་ཡོད། །
མཁས་དབང་བྱམས་པ་ཡོན་ཀྲང་མཆོག་ནས་མི་ལོ་བཞི་བཅུ་ལྷག་ཙམ་
རིང་ཉིན་མཚན་དབྱེར་མེད་ཀྱི་སྒོ་ནས་གཞན་ཕན་གྱི་འཕྲིན་ལས་སྐྱོང་བཞིན་
བཞུགས་པ་གསང་གསུམ་ཉེར་འཚེའི་ཕྱོགས་ལས་རྣམ་པར་རྒྱལ་ཏེ། གངས་
ཅན་སྨན་རྩིས་རིག་གནས་ཀྱི་བྱ་བཞག་འཛིན་སྐྱོང་སྤེལ་གསུམ་གནང་བའི་་་
དཔལ་མགོན་དུ་འཚོ་བཞེས་ཐོག་ཁོང་གིས་དུས་བབས་གང་འདྲ་ཞིག་གི་འོག་
ཏུའང་བརྩོན་པ་ཉལ་འགྲོའི་རྒྱུན་བཞིན་བསྟེན་ནས་བོད་ལུགས་གསོ་རིག་དང་།
སྨན་རྫས་རིག་པ། ལོ་རྒྱུས་རིག་པ། དེ་བཞིན་གནམ་རིག་སྐར་རྩིས་ཀྱི་རིག་
པ་བཅས་པར་མཐིལ་ཕྱིན་པའི་ཞིབ་འཇུག་གནང་ནས་ལྗགས་རྩོམ་གནང་བའི་



གྲས་སུ་གསུང་རྩོམ་པོད་བརྒྱད་དང༌། ཆེད་རྩོམ་བརྒྱད་ཅུ། སློབ་འཁྲིད་
སློབ་དེབ་ཁག་བཅུ་གཅིག་གི་དམིགས་བསལ་ཁྱད་ཡོན་ནི་མཁས་དབང་མཁྱེན་
རབ་ནོར་བུས་མཚོན་གྲགས་ཅན་བོད་སྨན་མཁས་དབང་དུ་མ་ལས་ཐོབ་པའི་
མཐོང་ཐོས་དྲན་རེག་གི་མན་ངན་མཐའ་དག་དང་། ཡང་སྒོས་སྐུ་དངོས་ཀྱི་
ཐུགས་རྩལ་དང་། འབད་བརྩོན། མཁྱེན་རབ་ཁོ་ན་ལས་འཁྲུངས་པ་ཤ་
སྟག་ཡིན། གོང་གསལ་གྱི་ཆེད་རྩོམ་རྣམས་རྒྱལ་ཁབ་ཕྱི་ནང་གི་འབྲེལ་ཡོད་
དུས་དེབ་ཁག་དུ་བཀོད་ཡོད་ལ། གསུང་རྩོམ་པོད་བརྒྱད་པོ་དེ་རྣམས་ཀྱང་པེ་
ཅིན་དང་། ཟི་ཁྲོན། བོད་ལྗོངས། ཀྲུང་གོའི་བོད་རིགས་པའི་ཞིབ་འཇུག་
ལྟེ་གནས་སོགས་ནས་དཔེ་བསྐྲུན་གནང་ཡོད། བརྩོམ་དེབ་གངས་ལྗོངས་གསོ་
རིག་བསྟན་པའི་ཉིན་བྱེད་རིམ་བྱོན་གྱི་རྣམ་ཐར་ཕྱོགས་བསྒྲིགས་འདི་ཉིད་དང༌།
བྱམས་པ་ཕྲིན་ལས་ཀྱི་གསུང་རྩོམ་ཕྱོགས་བསྒྲིགས། སྡོང་འགྲེམས་ཀྱི་རྣམ་
བཤད་འདོད་འབྱུང་ནོར་བུའི་མཛོད་སོགས་ལ་རྒྱལ་ཁབ་རིམ་པ་དང་། པུའུ་
རིམ་པ། ལྗོངས་རིམ་པ་སོགས་ཀྱི་གཟེངས་བསྟོད་དང་བྱ་དགའ་ཐེངས་མང་
ཐོབ་མྱོང་ཡོད་ལ། འགྲོ་བ་ནད་པས་གཙོས་མང་ཚོགས་དང་། རྒྱལ་ཁབ་ཕྱི་
ནང་གི་གཟུར་གནས་མཁས་པ་ཚོས་ཚད་མཐོའི་གདེང་འཇོག་དང་བསྔགས་
བརྗོད་འབུམ་ཕྲག་འབུལ་བའི་ཡུལ་དུ་གྱུར། ། །
སྔོན་ཆད་བོད་ཀྱི་གསོ་རིག་འཕེལ་རྒྱས་སྐོར་ལ་ཡོངས་གྲགས་སུ་ལྷ་ཐོ་ཐོ་རི་
གཉན་བཙན་སྐབས་སུ་བྱུང་བའི་སྨན་པ་དུང་གི་ཐོར་ཅོག་ཅན་ནས་གསོ་དཔྱད་
བསྟན་པ་དབུ་བརྙེས་པའི་བཞེད་སྲོལ་ཡོད་པ་དེ་དག་ལ་མཁས་དབང་རིམ་བྱོན་
རྣམས་ཀྱི་ཡིག་འཇོག་མཛད་པའི་ཁུངས་ལྡན་དཔྱད་གཞི་སྤྱི་དང་། ཡང་སྒོས་
ཡར་རྗེན་ཨུ་རྒྱན་གླིང་པས་ཡར་ལུང་ཤེལ་བྲག་གི་གཏེར་ནས་དྲངས་པའི་བློན་པོ་
བཀའ་ཐང་དང་སྨན་རྫས་རིག་པ་མཁས་ཅན་དེའུ་དམར་དགེ་བཤེས་བསྟན་
འཛིན་ཕུན་ཚོགས་ཀྱིས་མཛད་པའི་དུག་བཅོས་གཡུང་དྲུང་འཁྱིལ་བ། དེ་
བཞིན་ཞང་ཞུང་བོན་གྱི་ལོ་རྒྱུས་བཅས་པར་གཟིགས་ཞིབ་མཛད་པ་མ་ཟད་ལྷག་
ir
ir
ist



པར་སྟོན་པ་གཤེན་རབ་ཀྱི་སྲས་བགྲེས་ཤོས་དཔྱད་བུ་ཁྲི་ཤེས་ཞེས་སྨན་དཔྱད་
བསྟན་པའི་རྐང་འཛིན་དུ་གྱུར་པ་དེས་དུག་འཇོམས་དབང་རིལ་གྱི་ཕྱག་བཞེས་
གནང་བ་སོགས་ལ་ལོ་རྒྱུས་དངོས་གཙོ་སྨྲ་བའི་སྒོ་ནས་དཔྱད་ཞིབ་མཛད་དེ་
མཐར་རང་ཅག་བོད་ཀྱི་གསོ་རིག་འཕེལ་རྒྱས་ལ་ལོ་ངོ་ཉིས་སྟོང་ལྷག་ཙམ་གྱི་ལོ་
རྒྱུས་ཡོད་པའི་སྐོར་ཀྲུང་གོའི་གསོ་རིག་ཀུན་འདུས་ལས་བོད་ཀྱི་གསོ་བ་རིག་པའི་
ལོ་རྒྱུས་དཔེ་དེབ་ནང་ཞིབ་གསལ་བཀོད་པར་རྒྱལ་ཁབ་ཕྱི་ནང་གི་བོད་རིག་པར་
ཞིབ་འཇུག་གནང་མཁན་གྱི་མཁས་པ་ཚོས་གདེང་འཇོག་དང་དགའ་བསུ་ཆེན་
པོ་ཐོབ་ཡོད། དེ་སྔོན་དཔལ་ལྡན་རྒྱུད་བཞི་རྒྱ་གར་ནས་དར་ཞེས་པའི་བཞེད་
ཚུལ་འདི་དག་ཕྱོགས་ལྷུང་སུ་མ་གྱུར་བའི་སྒོ་ནས་རྒྱུད་འདི་ཉིད་ཀྱི་རྩོམ་པ་པོ་
དུས་རབས་བརྒྱད་པའི་ནང་གི་གྲགས་ཅན་བོད་རིགས་སྨན་པ་གཡུ་ཐོག་སྙིང་མ་
ཡོན་ཏན་མགོན་པོ་ཡིན་པ་ཁུངས་བཙན་བདེན་པའི་དཔང་པོས་ར་སྤྲོད་གནང་
ཡོད། །
ཁོང་གིས་ཕྱོགས་བསྒྲིགས་གནང་བའི་བོད་ལུགས་གསོ་རིག་རྒྱུད་བཞིའི་
ནང་དོན་བྲིས་ཆ་ངོ་མཚར་མཐོང་བ་དོན་ལྡན་ཞེས་པ་བོད་རྒྱ་ཤན་སྦྱར་དང་
བོད་དབྱིན་ཤན་སྦྱར་ནི་རྒྱལ་ནང་དུ་ཐོན་པའི་ཀྲུང་དབྱིའི་ལོ་རྒྱུས་ཐོག་གི་ཚོན་
ཁྲ་ཅན་གྱི་བྲིས་ཆ་དང་པོ་དེ་རེད། དེར་བརྟེན (སྤྱི་ལོ་1986)ལོར“ ཀྲུང་གོའི་
དཔེ་དེབ་བྱ་དགའ”ཞེས་པའི་གཟེངས་བསྟོད་དང་། དེ་རྗེས་སྤྱི་ལོ་1989ལོར་
བོད་རང་སྐྱོང་ལྗོངས་ཚན་རིག་ལག་རྩལ་འཕེལ་རྒྱས་ཀྱི་བྱ་དགའ་ཨང་དང་པོ།
ཀྲུང་གོའི་དཔེ་དེབ་བེད་སྤྱོད་ལག་ཆའི་གསེར་གྱི་རྟགས་མའི་བྱ་དགའ་སོགས་
ཐོབ་ཡོད། ལྷག་དུ་བོད་ལུགས་གསོ་རིག་ཐོག་གི་སྐྱེས་ཆེན་རྣམས་གནས་དུས་
ལོ་རབས་གང་དུ་བྱོན་པ་དང་། འཕྲིན་ལས་སྤྱི་བྱེ་བྲག་རིག་གནས། དེ་ལ་
ཐུན་མོང་མ་ཡིན་པའི་མཛད་རྗེས་བཞག་པ་རྣམས་ངོ་སྤྲོད་གནང་བ་དང་ཕྱོགས་
མཚུངས་གནའ་གཞུང་རྩ་ཆེན་དང་། སྨན་སྦྱོར་དང་ནད་ཐོག་གི་མན་ངག་
ཟབ་ཁྱད་རྣམས་བཀོད་པ་གངས་ལྗོངས་གསོ་རིག་བསྟན་པའི་ཉིན་བྱེད་རིམ་



བྱོན་གྱི་རྣམ་ཐར་ཕྱོགས་བསྒྲིགས་ཞེས་པའི་གསུང་རྩོམ་པོད་གཅིག་དང་། དེ་
བཞིན་བོད་ལུགས་གསོ་རིག་སློབ་འཁྲིད་བྱེད་པའི་ནང་མེད་དུ་མི་རུང་བའི་སྔར་
སྲོལ་བཟང་པོའི་སློབ་འཁྲིད་ཀྱི་ཐབས་ལམ་གསོ་རིག་རྒྱུད་བཞིའི་སྡོང་འགྲེམས་
འདོད་འབྱུང་ནོར་བུའི་མཛོད་ཅེས་པ་རྩོམ་འབྲི་གནང་བ་དེས་བོད་ལུགས་གསོ་
རིག་གི་ལོ་རྒྱུས་ཐོག་སྟོང་ཆ་ཁ་སྐོང་ཙམ་མ་ཟད། ཕྱི་རབས་དང་ད་ལྟ་གཉིས་
ཀར་སྐོམ་པ་ཆུ་སྦྱིན་ལྟ་བུའི་ཕན་འབྲས་བྱུང་ཡོད་པར་བརྟེན་སྤྱི་ལོ་1991ལོ་ལ་
ཁག་ སོ་སོར“ཀྲུང་གོའི་གསོ་རིག་ལོ་རྒྱུས་ཀྱི་རྩོམ་ཡིག་ལེགས་སྐྱེས་དཔེ་ཚོགས་
འདེམས་ཐོན”ཞེས་པའི་ནང་ཕུལ་བྱུང་དང་ཟངས་ཀྱིས་རྟགས་མའི་བྱ་དགའ་
ཐོབ་ཡོད། ད་དུང་རྒྱལ་ཁབ“བརྒྱད་ལྔ་ཚན་རིག་གྲུབ་འབྲས་ཀྱི”བྱ་དགའ་
ཐོབ། དེ་བཞིན་ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་ནས་རྩོམ་ཡིག་སུམ་
ཅུ་ལྷག་ཙམ་སྙིང་བསྡུས་གནང་ཏེ་གསུང་རྩོམ་ཕྱོགས་བསྒྲིགས་ཞེས་པ་དཔེ་སྐྲུན་
གནང་ནས་ལོ་གཅིག་མ་ སོང་བར་དཔར་བསྐྲུན་ ཐེངས་ གཉིས་ གནང་དགོས་
བྱུང༌། ལྷག་པར་ཁོང་གིས་གཙོ་སྒྲིག་འགན་འཁུར་བཞེས་པའི་བོད་ལྗོངས་
གནམ་རིག་སྐར་རྩིས་ཀུན་འདུས་ཆེན་མོ་ཞེས་པར་ཡིག་འབྲུ་ཁྲི་དྲུག་བརྒྱ་ལྷག་
ཙམ་ཟིན་ཡོད་ལ། དཔེ་ཚོགས་འདི་ལ་ནང་གསེས་སུ་བོད་ཀྱི་སྐར་ནག་རྩིས་ཀྱི་
ལོ་རྒྱུས་སྐོར་དང༌། བསྟན་རྩིས་ཀྱི་སྐོར། སྐར་རྩིས་ཀྱི་སྐོར། སྐར་རྩིས་ལ་
ཉེ་བར་མཁོ་བའི་རེའུ་མིག་སྐོར་དང༌། ནག་རྩིས་ཀྱི་སྐོར་བཅས་དེབ་ཚོགས་ལྔ་
ཡོད་པ་འདི་ནི་ལོ་རྒྱུས་ ཐོག་གཞི་རྒྱ་ཆེ་ཤོས་དང་ནང་དོན་གཏིང་ཟབ་ཤོས།
དཔྱད་གཞི་བློས་འཁེལ་ཤོས་ཞིག་ཡིན་པའི་སྟེང་དཔེ་དེབ་མཛེས་བཀོད་ལེགས་
པ་དང་རྒྱུ་ཆ་སྤུས་དག་ཡིན་པར་བརྟེན་རྒྱལ་ཡོངས་དཔེ་དེབ་ཀྱི་འགྲེམས་སྟོན་བྱ་
དགའ་ཨང་དང་པོ་ཐོབ་པ་རེད། ལོ་རབས་བདུན་ཅུའི་ནང་བོད་ལུགས་གསོ་
རིག་སྐྱ་ཟད་སྔོ་ཐུག་སྐབས་དཔྱད་གཞིའི་ཡིག་རིགས་ཤིན་ཏུ་དཀོན་པའི་དུས་སུ་
ཕལ་ཆེ་བ་ཁོང་གིས་དྲན་ཤེས་ཁོ་ནར་བརྟེན་ནས་ཁོག་ནད་རིག་པ་དང་ཕྱི་་
བཅོས་རིག་པ། མོ་ནད་རིག་པ། བྱིས་ནད་རིག་པ། སྨན་རྫས་རིག་པ་



སོགས་དེབ་བཅུ་གཅིག་གསར་དུ་རྩོམ་བསྒྲིགས་གནང་བ་དེ་ཐོག་མར་སྣུམ་པར་
སྟེང་ནས་ལྷ་ས་གྲོང་ཁྱོར་འཕྲོད་བསྟེན་སློབ་གྲྭའི་བོད་སྨན་འཛིན་གྲྭར་བེད་སྤྱོད།
གནང་བ་དང་། དེ་རྗེས་ཆབ་མདོ་ས་གནས་པར་འདེབས་བཟོ་གྲྭ་ནས་ལྕགས་
དཔར་དུ་བསྐྲུན། སློབ་དེབ་དེ་དག་རྒྱ་ཁྱབ་དུ་བེད་སྤྱོད་བཏང་ནས་ཕན་
འབྲས་བཟང་པོ་ཐོན་པར་འབྲེལ་ཡོད་སྨན་དོན་མི་སྣ་དང་ཚན་པ་མང་པོས་
བསྔགས་བརྗོད་ཆེན་པོ་ཐོབ་པ་དང་སྦྲགས་སླར་ཡང་ཐེངས་གཉིས་པར་དཔེ་
བསྐྲུན་དགོས་པའི་རེ་བ་གནང་བཞིན་འདུག། །
བོད་ལུགས་གསོ་རིག་གི་སྦྲུམ་ལྡན་རིག་པ་དང་། སྦྲུམ་ལྡན་རིག་པའི་ལོ་
རྒྱུས། སྦྲུམ་ལྡན་རིག་པའི་ཐད་ལ་ཕུལ་བའི་ལེགས་སྐྱེས་ལ་དོ་ནན་ཆེན་པོས་
ཞིབ་འཇུག་གནང་བ་མ་ཟད་ནུབ་ཕྱོགས་གསོ་རིག་སྦྲུམ་ལྡན་རིག་པའི་འཕེལ་
རྒྱས་ལོ་རྒྱུས་ལ་ཚད་བསྡུར་གནང་ནས་བོད་ལུགས་གསོ་རིག་གི་སྦྲུམ་ལྡན་རིག་
པའི་སྐོར་ལ་ཤེས་རྟོགས་འབྱུང་བ་འདི་ནི་ཕྱི་རྒྱལ་གྱི་སྦྲུམ་ལྡན་རིག་པ་མཁས་
ཅན་རྣམས་ཀྱི་ཞིབ་འཇུག་གནང་བ་ལས་གོམ་པ་སྤོ་སྔ་བ་དང་ནང་དོན་ཆ་ཚང་
བ་ཡོད་པ་གསལ་བཤད་གནང་བར་བརྟེན། ཁོང་གིས་བྲིས་པའི་ཆེད་རྩོམ་
འདི་ལ་རྒྱལ་ཁབ་ཕྱི་ནང་གི་སྦྲུམ་ལྡན་རིག་པ་དང་གསོ་རིག་མཁས་ཅན་ཚོས་
གདེང་འཇོག་མཐོ་པོ་ཐོབ་ཡོད་ལ། རྩོམ་ཡིག་འདི་བོད་ཡིག་ནས་བོད་རིག་
པའི་ཚོགས་འདུ་ཐེངས་དང་པོར་སྤེལ་བ་དང་། རྒྱ་ཡིག་ཐོག་ནས་རྒྱལ་སྤྱིའི་
ཀྲུང་ལུགས་དང་བོད་ལུགས་གསོ་རིག་ཉམས་མྱོང་སྤེལ་རེས་ལ་སྒྲོག་སྦྱང་གནང་
ནས་བསྔགས་བརྗོད་དང་བྱ་དགའ་ཐོབ། ད་དུང་ཁོང་གིས་ཆེད་རྩོམ་བོད་ཀྱི་
གསོ་བ་རིག་པ་དང་སྨན་རྫས་རིག་པར་ཞིབ་འཇུག་བྱེད་རྒྱུ་གལ་ཆེན་ཡིན་པའི་
སྐོར་གྱི་བསམ་ཚུལ་གླེང་བ་ཞེས་པ་འདི་སྤྱི་ལོ་1992ལོར་ཨོ་སི་ཁྲུ་ལི་ཡའི་རྒྱལ་
སྤྱིའི་བོད་རིག་པའི་གྲོས་ཚོགས་སུ་སྤེལ་གནང་བར་མཁས་དབང་ཀུན་གྱི་གཅིག་
འགྱུར་ཐོག་བསྔགས་བརྗོད་དང་གདེང་འཇོག་ཅི་ཆེ་ཐོབ་པ་སོགས་ཆེད་རྩོམ་
བརྒྱད་ཅུ་ལྷག་ཙམ་ཡོད་པ་རྣམས་ནི་བོད་ལུགས་གསོ་རིག་ལ་ཞིབ་འཇུག་གནང་
D



མཁན་སྤྱི་དང་བྱེ་བྲག་འཚོ་བྱེད་བགྲེས་པར་གསལ་འདེབས་དང༌། གཞོན་
པར་སློབ་སྦྱོང་བྱེད་པའི་ལག་ཆ་གཙོ་ཆེན་ཞིག་ཏུ་གྱུར་ཡོད། །
འཛམ་གླིང་གི་ཡང་རྩེར་གནས་པའི་བསིལ་ལྡན་སཱ་ལའི་སྨན་ལྗོངས་སུ་
གྲགས་པ་འདིར་རང་རེའི་བོད་ཀྱི་མེས་པོ་གོང་མ་རྣམས་ཀྱི་སྐུ་དུས་ནས་བྱུང་
བའི་རྩིས་དཀར་ནག་གི་རིག་པའི་གཞུང་ལུགས་བེད་སྤྱོད་དང་ཞིབ་འཇུག་བྱས་
པའི་ལོ་རྒྱུས་ནི་དུས་ཡུན་རིང་པོ་ཞིག་ཕྱིན་ཡོད་པ་མ་ཟད་སྨན་རྩིས་ཁ་བྲལ་
ཐབས་མེད་པ་ཞིག་ཆགས་ཡོད། རིགས་ལྡན་སྙིང་ཐིག་གི་རྩིས་འགོ་རབ་བྱུང་
བཅུ་བདུན་པའི་མེ་ཡོས་ལོ་ལ་གསར་དུ་སྤོ་བའི་སྐབས་སུ་སྔོན་ཆད་མཁས་དབང་
མཁྱེན་རབ་ནོར་བུའི་ཕྱག་བཞེས་ཐུན་མོང་མ་ཡིན་པའི་སྟོང་མཇུག་རི་མོའི་ཟིན་
བྲིས་དང་དཔེར་བརྗོད་ལག་ལེན་བཅས་པ་རྣམས་མཁས་དབང་བྱམས་པ་ཕྲིན་
ལས་མཆོག་ལ་གནང་ཡོད་པ་དེ་དག་ད་ལམ་བེད་སྤྱོད་བྱས་རྗེས་རྩིས་འགོ་བདེ་
བླག་ངང་སྤོ་ཐུབ་པ་བྱུ་བ་དང༌། ཡང་སྒོས་དེ་སྔོན་གཡུལ་འགྱེད་དང་གཏོར་
ཟོར་འཕེན་པ་མ་གཏོགས་གཞན་ལ་སྤྱོད་སྲོལ་མེད་ཀྱང་སྐུ་དངོས་ཀྱི་རིག་པས་
དཔྱད་ཞིབ་མཛད་ནས་སྒྲ་གཅན་འཁོར་ལོ་ལ་བརྟེན་ནས་ཉི་ཟླ་གཟའ་འཛིན་
བརྟག་ པའི་ ཐབས་ ལའང་ རིག་ པ་ གསར་ པ་ རྙེད་ ནས་ བཏོན་ གནང་ མཛད།
ད་དུང“ རིག་གནས་གསར་བརྗེའི”སྐབས་སུ་ཆོས་ལུགས་རྨོངས་དད་ལ་སྙད་
ནས་ལོ་ལྔ་ལོ་ཐོ་སྟོན་འཚམ་ཆད་པ་འདི་ཉིད་གོང་རིམ་ཀྱི་བཀའ་བཞིན་སྤྱི་ལོ་
1992ལོར་བསྐྱར་གསོ་བྱུང་དུས་ཁོང་ཡང་ལོ་ཐོའི་རྩོམ་སྒྲིག་ནང་ཞུགས་པ་དང༌།
དེ་རྗེས་ཁོང་གི་ལོ་ ཐོ་སྔར་ལས་ཕུན་སུམ་ཚོགས་པ་ཡོང་ཆེད་ལས་རོགས་རེ་
གཉིས་འཁྲིད་ནས་ཞིང་འབྲོག་ས་ཁུལ་ཁག་ལའང་ཐེངས་མང་ཞབས་ཀྱིས་་་་
བཅགས་ནས་ས་ཞིང་འདེབས་བཀོལ་གྱི་དུས་ཚིགས། གནམ་གཤིས་ཀྱི་དྲོ་
གྲང་དང་འགྱུར་ལྡོག་སོགས་ལ་ཞིབ་ཏུ་དཔྱད་ཅིང་བརྟག་སྟེ་བོད་ཀྱི་ལོ་ཐོའི་ཆ་
ལག་ཏུ་གཏོགས་པའི་གནམ་གཤིས་སྔོན་བརྡ་སོགས་ཀྱི་སྐོར་ལ་ཁ་སྐོང་དང་དག་
བཅོས་མཛད་པས་གནད་དུ་ཐིག་པ་དང་ལེགས་ཚོགས་ཆེ་བར་གྱུར་ཏེ་བོད་ཀྱི་ལོ་



ཐོ་དེ་ཞིང་འབྲོག་མང་ཚོགས་ཀྱི་གཙོས་པའི་རྒྱ་ཆེའི་ཀློག་པ་པོ་རྣམས་ཀྱི་བསྔགས་
བརྗོད་ཀྱི་མེ་ཏོག་འཐོར་བའི་ གནས་དམ་པར་འགྱུར་རོ། ། ཁྱད་པར་དུ་
གནམ་རིག་སྐར་རྩིས་ཀྱི་རིག་གཞུང་ཞིབ་འཇུག་བོད་ཡོངས་སུ་ཁྱབ་བརྡལ་་་་
གཏོང་གནང་མཛད་པ་དང་དུས་མཚུངས་ཞིབ་འཇུག་མི་སྣ་མི་ཉུང་བ་ཞིག་གསོ་
སྐྱོང་གནང་ཡོད། དེར་བརྟེན་བོད་ལྗོངས་སྨན་རྩིས་ཁང་ཙམ་མ་ཟད་གཞིས་
རྩེ་དང༌། ལྷོ་ཁ། ནག་ཆུ། ཆབ་མདོ། མངའ་རིས་སོགས་ཀྱི་སྨན་རྩིས་
ཁང་ནས་ཀྱང་ལོ་ཐོ་འདོན་ཐུབ་པ་དེ་ཡང་མཁས་དབང་བྱམས་པ་ཕྲིན་ལས་ཡོན་
ཀྲང་མཆོག་གིས་འབད་བརྩོན་དང་རྒྱབ་སྐྱོར་གནང་བ་སོགས་དང་ཁ་བྲལ་་་
ཐབས་མེད་པ་ཞིག་རེད། །
ཚན་རིག་ཞིབ་འཇུག་གི་ལས་ཀར་ཁོང་གིས་ཐོག་མཐའ་བར་གསུམ་དུ་
མཐོང་ཆེན་དང༌། རྒྱབ་སྐྱོར་གནང་བ་ཙམ་མ་ཟད་ཁོང་སྐུ་ངོ་མས་སྔ་རྗེས་སུ་
རྒྱལ་ཁབ་རིམ་པ་དང༌། ཞིང་ཆེན་རིམ་པའི་ཚན་རིག་ཞིབ་འཇུག་གི་རྣམ་
གྲངས་བཞི་ཙམ་ལ་མཛུབ་འཁྲིད་དང་ཐད་ཀར་གྲོས་འགོ་སོགས་བཏོན་གནང་
ཡོད། དཔེར་ན་བོད་སྨན་གྱི་སྨན་བཅོས་བྱས་པའི་ཕོ་རུབ་ཀྱི་ནད་གཞི་དང་།
མཆིན་ནད་ལྡེམ་བུ་ (z 9 JF $）སོགས་ལ་ཞིབ་འཇུག་གནང་བར་བརྒྱ་ཆ་
96%ཙམ་གྱི་ཕན་འབྲས་མངོན་གསལ་ཅན་ཐོན་པར་ནད་པ་མང་ཚོགས་ཀྱིས་
ཡིད་ཆེས་དང་བསྔགས་བརྗོད་ཅི་ཆེ་ཐོབ་པ་དང་སྦྲགས་རྒྱལ་ཁབ་འཕྲོད་བསྟེན་
པུའུ་ཡི་བྱ་དགའ་ཡང་གནང་ཡོད། བོད་སྨན་སྲོ་ལོ་དམར་པོ་དང་བདུད་རྩི་
རྟགས་ངུ་གཉིས་ནི་བོད་ལྗོངས་ཀྱི་ས་གནས་མང་ཆེ་བར་ཐོན་ཁུངས་ཕུན་སུམ་
ཚོགས་པོ་ཡོད་པ་དང་། ལྷག་ཏུ་དུས་རབས་བདུན་པ་དང་བརྒྱུད་པའི་ནང་གི་
བོད་ལུགས་སྨན་རྫས་རིག་པའི་ཡིག་ཆའི་ནང་དུ་འཁོད་ཡོད་ལ་མེས་པོ་རིམ་བྱོན་
རྣམ་པས་ལག་ལེན་དངོས་ཀྱི་ནང་བེད་སྤྱོད་བྱས་པར་ཕན་འབྲས་བཟང་པོ་ཐོན་
པར་དམིགས་ནས་ ས་མཐོའི་དབུགས་མི་ལྡང་བ་དང༌། རྒས་དཀའ་སྲ་བ།
བཅུད་ལེན་བཅས་པར་ཕན་འབྲས་ཆེ་ཚུལ་གོ་རིམ་དང་ཚད་གཞི་ལྡན་པའི་སྒོ་



ནས་དེང་རབས་ཚན་རིག་གི་ཞིབ་འཇུག་བྱས་པའི་རྣམ་གྲངས་འདི་ལ་རྒྱལ་ཁབ་
རིམ་པའི་སྨན་རྫས་གསར་གཏོད་ཀྱི་ཐོག་མའི་དཔེ་མཚོན་ཞིག་ཏུ་གྱུར་ཡོད་ལ།
ཐེངས་དང་པོའི་རྒྱལ་ཁབ་རང་བྱུང་ཚན་རིག་ཐེབས་རྩའི་རོགས་དངུལ་ཐོབ་
ཡོད། །
ཁོང་གིས་ཚན་རིག་ཞིབ་འཇུག་ཐོག་སྒྲིག་འཛུགས་དང་མཛུབ་འཁྲིད་ཁོ་
ན་གནང་བ་མ་ཡིན་པར། ད་དུང་རྒྱལ་ཁབ་ཕྱི་ནང་དུ་རིག་གཞུང་སྤེལ་རེས་
གནང་བ་དང༌། རིག་གཞུང་འབྲེལ་གཏུགས་བཙུགས་པའི་ནང་དུ་རིན་ཐང་
བྲལ་བའི་མཛད་རྗེས་བཞག་ཡོད། སྔ་རྗེས་སུ་བལ་ཡུལ་དང༌། ལྗར་པན།
ཨ་རི་སོགས་རྒྱལ་ཁབ་ཏུ་རིག་གཞུང་འཆད་འཁྲིད་ལ་བསྐྱོད་གནང་མཛད་པ་མ་
ཟད། ལྗར་པན་རང་སྐྱོང་གསོ་རིག་སློབ་གྲྭ་ཆེན་མོ་དང་ཨ་རིའི་ཁ་རོས་ར་
ཏོའི་སློབ་གྲྭ་ཆེན་མོ་གཉིས་ སུ་ ཕྱིས་འབྱུང་མཉམ་ལས་ཀྱི་འབྲེལ་བ་བཟང་པོ་
བཙུགས་གནང་ཡོད། ལྷག་པར་སྤྱི་ལོ་1998ལོའི་ནང་བློ་མཐུན་ཅང་ཙེ་མིན་
གྱིས་མཚོ་འགག་ཕར་ཚུར་བར་གྱི་རིག་གནས་སྤེལ་རེས་དར་རྒྱས་གཏོང་དགོས་
པའི་དགོངས་དོན་ཇི་བཞིན་ལོ་དེའི་ཟླ་བ་དགུ་པའི་ནང་མཁས་དབང་བྱམས་པ་
ཕྲིན་ལས་ཡོན་ཀྲང་མཆོག་ནས་ཀྲུང་གོའི་ཚོགས་གཙོ་གནང་བའི་འཐུས་མི་དྲུག་
ཐའེ་ཝན་དུ་རྒྱལ་སྤྱིའི་ཀྲུང་དབྱི་དང་བོད་ལུགས་གསོ་རིག་ཉམས་མྱོང་སྤེལ་རེས་
ཚོགས་འདུར་ཞུགས་པ་དང་། ཚོགས་འདུ་དེའི་དབུ་འཛིན་ལ་མཁས་དབང་
བྱམས་པ་འཕྲིན་ལས་མཆོག་བསྐོ་བཞག་བསྩལ། ཁོང་གིས་སྨན་ཐང་བརྒྱུད་
ཅུའི་ལོ་རྒྱུས་དང་དེར་ཞིབ་འཇུག་བྱས་པའི་མྱོང་ཚོར་སོགས་ཆེད་རྩོམ་ངོ་གྲངས་
བཞི་སྒྲོག་སྦྱངས་གནང་བར་ཀྲུང་གོའི་འཐུས་མི་དང་ཕྱི་རྒྱལ་ཁབ་ཀྱི་མཁས་་
དབང་རྣམ་པས་བསྔགས་བརྗོད་དང་གདེང་འཇོག་ཆེན་པོ་གནང་བ་མ་ཟད།
མཁས་དབང་ཡོན་ཀྲང་མཆོག་ལ་མེ་ཏོག་གསོས་པ་དང་སྐུ་ཕྱག་འབུལ་བ་སོགས་
བྱས་ནས་བོད་སྨན་ལ་དགའ་ཞེན་དང་ཡིད་ཆེས་ཀྱི་རྣམ་པ་མཚོན་པར་གནང་གི་
འདུག།
12



མཁས་དབང་བྱམས་པ་ཕྲིན་ལས་མཆོག་ནས་བོད་ཀྱི་རིག་གནས་སྤྱི་དང་
ལྷག་པར་སྨན་རྩིས་རིག་གནས་རྒྱུད་འཛིན་དང་འཕེལ་རྒྱས་གཏོང་རྒྱུའི་ཐད་
ཐུགས་ནུས་ཡོད་ཚད་བཏོན་གནང་མཛད་པ་དང་འབྲེལ། ལོ་རབས་བརྒྱད་
ཅུའི་ནང་བོད་ལྗོངས་སྨན་རྩིས་ཁང་དུ་རྒྱལ་ཁབ་ཕྱི་ནང་དུ་སྐད་གྲགས་ཡོད་པའི་
སྨན་རྩིས་མཁས་དབང་མཆོག་ཉིད་ནས་གཙོས་པའི་ཡོན་ཀྲང་སྐུ་གཞོན་ཀུན་
དགའ་ཕུན་ཚོགས་དང་། ཡོན་ཀྲང་སྐུ་གཞོན་ཆོས་གྲགས་མཆོག དགེ་རྒན་
ཆེན་མོ་ཐུབ་བསྟན་ཚེ་རིང་མཆོག དགེ་རྒན་ཆེན་མོ་མི་ཕམ་ཡེ་ཤེས་མཆོག
དགེ་རྒན་ཆེན་མོ་ཡེ་ཤེསརྒྱན་མཚན་མཆོག དགེ་རྒན་ཆེན་མོ་ཀརྨ་ཆོས་་་་
འཕེལ་མཆོག དགེ་རྒན་ཆེན་མོ་བསྟན་འཛིན་ཕུན་ཚོགས། དགེ་རྒན་ཆེན་
མོ་སྐུ་གཞོན་ཁྲང་ཀྲང་ཐུབ་བསྟན་སྐལ་བཟང་། དགེ་རྒན་ཆེན་མོ་སྐུ་གཞོན་
ཡོན་ཀྲང་མཁྱེན་རབ་ནོར་བུའི་སྐུ་ཚ་ངག་དབང་ཕུན་ཚོགས། དགེ་རྒན་ཆེན་
མོ་སྐུ་གཞོན་ཐབས་མཁས་ཕུན་ཚོགས་དང༌། དགེ་རྒན་ཆེན་མོ་སྐུ་གཞོན་
བསྟན་འཛིན་བཀྲ་ཤིས་དང་ལྷུན་གྲུབ་བསྟན་དར། མཐར་ཕྱིན། བློ་བཟང་
དབྱིག་གཉེན་སོགས་གཞུང་དང་ལག་ལེན་གང་ཅིར་ཐོགས་པ་མེད་པའི་དགེ་
རྒན་མང་དག་ཞུགས་ནས་གསོ་རིག་བསྟན་པའི་རྩ་བ་བོད་ལྗོངས་སྨན་རྩིས་ཁང་
དུ་ཚུགས་ནས་སྡོང་པོར་མེ་ཏོག་འབྲས་བཟང་ཐོན་ནའང་མཁས་དབང་བྱམས་
པ་ཕྲིན་ལས་མཆོག་ནི་རྒྱ་མཚོ་ཆེན་པོ་ཆུ་ཡིས་མི་ངོམས་པའི་དཔེ་ལྟར་སྔ་རྗེས་སྤྱི་
བདེ་ལས་ཁུངས་དང་ཞིང་རྭ་སོགས་ནས་འབྲེལ་ཡོད་གོང་རིམ་ལ་སྙན་གསེང་
ཡང་ཡང་ཞུས་ནས་མཁས་དབང་དགེ་རྒན་བློ་བཟང་སྙན་གྲགས་ལགས་དང་།
མཁས་དབང་ཚེ་རྣམ་ལགས་དང༌། མཁས་དབང་དཔལ་ལྡན་བསྟན་འཛིན་
ལགས། རྒན་པ་སངས་ཚེ་རིང་ལགས་སོགས་སྨན་རྩིས་ཁང་དུ་གདན་འདྲེན་
ཞུས་པ་དང་སྦྲགས་ཁོང་རྣམ་པར་ལག་རྩལ་གོ་གནས་དང་འཚོ་བའི་ཆ་རྐྱེན་
སོགས་གང་ཅིར་གཟིགས་བསྐྱངས་བླ་ན་མེད་པ་གནང་ནས་སྨན་རྩིས་ཁང་གི་རྩ་
བ་ཚུགས་པའི་སྡོང་པོ་དེར་ཡལ་ག་གསར་པ་ཞིག་བསྒྲོན་གནང་མཛད། ཡང་



སྒོས་ཁོང་རང་ ཉིད་ཀྱི་སློབ་དཔོན་མཁྱེན་རབ་ནོར་བུའི་དགོངས་ བཞེད་མུ་་་
མཐུད་འགྲུབ་པའི་སླད་དུ་རིག་གནས་གཞན་དག་སུམ་རྟགས་དང་། དག་
ཡིག སྙན་ངག མངོན་བརྗོད། སྡེབ་སྦྱོར། སྒྲ་རིག་པ་བཅས་དང་དེ་
བཞིན་སྐྱེ་བོ་གསོ་ཐིག་དང་། བཤེས་སྤྲིངས། སྤྱོད་འཇུག མཁས་འཇུག
རྒྱལ་སྲས་ལག་ལེན། བློ་སྦྱོང་སོགས་སྨན་རྩིས་ཁང་གི་དར་གཞོན་རྣམས་དང༌།།
རྒྱ་ཁྱབ་ནས་ཡོང་བའི་ཟབ་སྦྱོང་སློབ་མ། ད་དུང་ལྷ་སའི་ཉེ་འཁོར་གྱི་ལས་
ཁུངས་ཁག་གི་ན་གཞོན་དོན་གཉེར་ཅན། སློབ་གྲྭ་ཆེ་འབྲིང་གི་དགེ་སློབ་དུ་
མར་སློབ་སྦྱོང་གི་ཆ་རྐྱེན་བསྐྲུན་ཏེ་ལྗོངས་ནང་ཁུལ་གྱི་མཁས་དབང་མང་པོ་
གདན་ཞུ་གནང་ནས་ ཁྲིད་ རྒྱུན་སྤེལ་ བ་ དང་ལུང་ གནང་ བཅུག་ པ་ མ་ ཟད།
ཁོང་སྐུ་ངོ་མས་ཀྱང་ཁྲིད་རྒྱུན་ཆད་ལ་ཉེ་བའི་རབ་བྱུང་བཅུ་གཅིག་པའི་ནང་སྡེ་
སྲིད་སངས་རྒྱས་རྒྱ་མཚོ་མཆོག་ནས་མཛད་པའི་གསོ་རིག་ཁོག་འབུགས་དྲང་
སྲོང་དགྱེས་པའི་དགའ་སྟོན་དང་། དེ་བཞིན་སློབ་དཔོན་དང་སློབ་མའི་རྣམ་
བཞག་དད་པའི་མཇུག་ངོགས་སོགས་ལས་ཞོར་དང་དམིགས་ ཀར་ གྱིས་སློབ་
འཁྲིད་ཐེངས་མང་གནང་ཡོད་ལ། ཉེ་བའི་ལོ་རབས་དགུ་བཅུའི་ནང་མུ་་་
མཐུད་གངས་ལྗོངས་གསོ་རིག་བསྟན་པའི་ཉིན་བྱེད་རིམ་བྱོན་གྱི་རྣམ་ཐར་དང་།
སྡོང་འགྲེམས་ཀྱི་རྣམ་བཤད། ས་བཅད་སྟག་མོའི་རྔམས་ཐེབས། དཔལ་
ལྡན་གསོ་བ་རིག་པའི་རྩ་བའི་རྒྱུད་ཆ་ཚང་ཐེངས་གསུམ། བཤད་པའི་རྒྱུད་ཆ་
ཚང་ཐེངས་གཅིག་དང་དེའི་ནང་ནས་གཙོ་གནད་འདེམས་ པ་ཐེངས་གཉིས་
གསུམ། དཔལ་ལྡན་ཕྱི་མ་རྒྱུད་ནས་རྩ་ཆུ་དང་གཏར་བསྲེག་སོགས་ཐེངས་ཁ་
ཤས། ནད་མིང་རིན་ཆེན་ཕྲེང་བ་དང༌། ཀོང་སྤྲུལ་ཟིན་ཏིག ནད་སྨན་
སྤྲོད་པའི་ཉམས་ཡིག གསོ་རིག་བསྟན་པ་རྒྱས་པའི་སྨོན་ལམ་ཆ་ཚང་བཀའ་
འཁྲིད་གནང་བ་མ་ཟད། ད་དུང་མུ་མཐུད་གཟའ་འཁོར་རེར་སློབ་འཁྲིད་
གནང་རྒྱུ་ཐེངས་གསུམ་མ་ཆག་པར་མན་ངག་ལྷན་ཐབས་ལེའུ་དགུ་བཅུར་་་
ཕེབས་པ་དང་། མན་ངག་རྒྱུད་དབུ་ཚུགས་ནས་ད་ལྟ་ལེའུ་དྲུག་ཅུའི་ནང་
12



ནAL
ཕེབས། སྨན་སྦྱོར་ནུས་པ་ཕྱོགས་བསྡུས་ཕན་བདེའི་འབྱུང་གནས་སོགས་སློབ་
འཁྲིད་གནང་བ་དང་དུས་མཚུངས་ནད་པ་གཟིགས་པ་དང་སྦྲགས་དེང་སྐབས་
འཚོ་བྱེད་མི་ཉུང་བ་ཞིག་གིས་སྨན་ཐང་བརྒྱད་ཅུའི་ནང་དོན་རྟོགས་དཀའ་བར་
དམིགས་ནས་ནང་དོན་རྣམས་བདེ་བླག་ཏུ་རྟོགས་ཕྱིར་རྒྱུད་བཞིའི་སྨན་ཐང་གི་
གོ་དོན་གསལ་བར་བཀྲོལ་བའི་རྣམ་བཤད་བཻཌཱུརྱའི་འོད་སྣང་ཞེས་པ་ཁོང་སྐུ་ངོ་
མས་རྩོམ་བསྒྲིགས་ཐུགས་འགན་བཞེས་སྟེ་དུས་ཚོད་དམ་བཟུང་གནང་ནས་ད་
ལྟ་ཡིག་འབྲུ་ཁྲི་གསུམ་ལྷག་ཙམ་འགྲུབ་ཟིན་ཡོད། ད་དུང་དེ་དག་གི་ཐུགས་
ཡིད་ཚིམ་ནས་མ་བཞུགས་པར་མཚོ་སྔོན་དང་། ཀན་སུའུ། རྔ་པ། པེ་
ཅིན་སོགས་ནས་རྒྱ་བོད་མཁས་ པ་ ཁག་གཅིག་སྔ་རྗེས་སུ་གདན་འདྲེན་ཞུས་་
གནང་བའི་ནང་མཁས་དབང་ཚེ་བརྟན་ཞབས་དྲུང༌། མཁས་དབང་དམུ་་
དགེ་བསམ་གཏན། མཁས་དབང་བསམ་གྲུབ་རྒྱ་མཚོ། མཁས་དབང་སྐལ་
བཟང་རྒྱ་མཚོ། མཁས་དབང་ཤེས་རབ་ཆོས་འཕེལ། མཁས་དབང་བསྟན་
འཛིན་དོན་གྲུབ། ། མཁས་དབང་ཀོ་ཀླུ་སྒྲུབ། མཁས་དབང་ཧོང་མིན་ཤིན།
མཁས་དབང་ཀྱན་ཅིའུ་ཅིང་། མཁས་དབང་ཚའེ་ཅིང་སྒྲུང་སོགས་སྔ་རྟིང་དུ་
ལྷ་སར་ཞབས་སོར་འཁོད་དེ་རིག་གཞུང་སྤེལ་རེས་ཀྱིས་མཛད་འཕྲིན་བསྐྱངས་
ནས་བཀའ་དྲིན་ཅི་ཆེ་བསྩལ། གཞན་ཡང་མཁས་དབང་དེས་དཔེ་མཛོད་
ཁང་གསར་བསྐྲུན་ཐོག་རྙེད་པར་དཀའ་བའི་གཞུང་གི་ཕྱག་དཔེ་འཚོལ་བསྡུ་
དང་། སྨན་རྩིས་རིག་གཞུང་གིས་གཙོས་པའི་དཔེ་ཆའི་པར་ཁང་སོགས་སྨན་
རྩིས་ཀྱི་སྒྲིག་གཞིའི་མ་ལག་ཆ་ཚང་གཏན་འབེབས་གནང་བ་དང་སྦྲགས་ལོ་རྒྱུས་
ཐོག་བྱོན་པའི་སྐད་གྲགས་ཡོད་པའི་སྨན་རྩིས་མཁས་དབང་བརྒྱ་དང་ལྔ་བཅུ་
ལྷག་ཙམ་ཡོད་པའི་སྨན་རྩིས་མཁས་དབང་སྐུ་བརྙན་ཁང་ཞེས་པ་གསར་དུ་་
བཞེངས་གནང་མཛད་པ་དེ་ནི་བོད་ལུགས་གསོ་རིག་ལོ་རྒྱུས་ཐོག་ལུས་པའི་སྟོང་
ཆ་ཁ་སྐོང་གནང་བ་ཞིག་རེད། ཁྱད་པར་དུ་མི་ལོ་བཅུ་ཕྲག་དུ་མའི་རིང་ལ་
འཆད་ཉན་གནང་མཁན་མ་བྱུང་བས་དེང་སྐབས་སུ་བོད་དབུས་གཙང་ཁམས་



གསུམ་དང་། རྒྱ་བལ་སོགས་སུ་འཁྲིད་རྒྱུན་དཀོན་ཞིང་སྟོང་ལ་ཉེ་བའི་སྒྲ་མདོ་
ཙན་དྲས་མཚོན། མཁས་དབང་ཚེ་རྣམ་མཆོག་ལ་ཁྲིད་རྒྱུན་བཞུགས་པ་དེ་
ཉིད་མྱུར་སྐྱོབ་དར་སྤེལ་གནང་ཕྱིར། བློ་གསལ་དོན་གཉེར་ལྡན་པའི་སློབ་
ཚོགས་བསྡུས་ཏེ། ས་རིས་གོ་དོན་དང་བཅས་པའི་ལེགས་བཤད་ཀྱི་དགའ་
སྟོན་སྤེལ་དུ་འཇུག་པའི་གཙོ་འགན་བཞེས་ཏེ་གནད་དུ་སྨིན་པར་བྱས་ནས།
ད་ཆ་སྨན་རྩིས་ཁང་འདིར་བོད་གངས་ཅན་ལྗོངས་ཀྱི་བཅུ་ཕྲག་རིག་གནས་ཚང་
མ་ཡ་མ་བྲལ་བར་འཆད་ཉན་ལག་ལེན་གྱི་རྒྱུན་བཟང་སླར་གསོ་དང་ཤེས་ཡོན་
ལྡན་ཞིང་ཀུན་སྤྱོད་ལེགས་པའི་མི་སྣ་མང་བོ་འཚར་ལོངས་བྱུང་ནས་ཁྱབ་སྤེལ་
བྱུང་དང་འབྱུང་མུས་ཡིན་ལ་རྒྱལ་ཁབ་མི་དོན་པུའུ་དང་། རྒྱལ་ཁབ་འཕྲོད་
བསྟེན་པུའུ། རྒྱལ་ཁབ་ཀྲུང་དབྱི་དོ་དམ་ཅུས་ནས་ཐེངས་དང་པོར་སློབ་མ་
བག་གྲོ་ལགས་རྩིས་སྤྲོད་གནང་བ་དང༌། ཁོང་དགེ་ཕྲུག་ཐོན་ནས་ད་ལྟ་སྨན་
རྩིས་ཁང་གི་ཡོན་ཀྲང་གཞོན་པ་དང་། འབུམ་གཞོན་སྨན་པའི་གོ་མིང་ཐོབ་
ཡོད། ཐེངས་གཉིས་པར་གསོ་རིག་ཞིབ་འཇུག་ སོའོ་ཡི་སྨན་ པ་ཚེ་བརྟན་
འཇིགས་མེད་ལགས་ཁོང་གི་དགེ་ཕྲུག་ལ་གསོ་སྐྱོང་གནང་བཞིན་ཡོད། །
ཏང་གི་མི་རིགས་སྲིད་ཇུས་ བཟང་ པོའི་འོག་མཁས་དབང་བྱམས་ཕྲིན་
ལས་མཆོག་ནས་གོང་རིམ་ལ་སྙན་ཞུ་དང་སྙན་གསེང་ཞུས་ནས་སྔ་རྗེས་སུ་བོད་
རང་སྐྱོང་ལྗོངས་སྨན་རྩིས་ཁང་རྒྱ་བསྐྱེད་དང༌། བོད་སྨན་བཟོ་གྲྭ་གསར་བརྗེ་
གནང་བ་དང་། ད་ལྟ་ལྷ་ས་ཉང་བྲན་ལམ་དུ་ཡོད་པའི་སྨན་རྩིས་ཁང་ནད་
སྡོད་པུའུ་གསར་རྒྱག་དེ་བཞིན་བོད་རང་སྐྱོང་ལྗོངས་བོད་སྨན་འབྲིང་རིམ་སློབ་
གྲྭ་བཙུགས་གནང་མཛད་པའི་རྗེས་སུ་ཡུན་རིང་མ་སོང་བར་བོད་སྨན་མཐོ་རིམ་
གྱི་མི་སྣ་གསོ་སྐྱོང་གནང་ཆེད་སླར་ཡང་ཁོང་སྐུ་ངོ་མས་ཀྲུང་དབྱང་དབུ་ཁྲིད་
དང་བོད་རང་སྐྱོང་ལྗོངས་ཏང་ཨུད་དང་། མི་དམངས་སྲིད་གཞུང༌། རྒྱལ་
ཁབ་འཕྲོད་བསྟེན་པུའུ་སོགས་འབྲེལ་ཡོད་ལས་ཁུངས་དང་དབུ་ཁྲིད་ལ་ཁོང་གི་
བསམ་ཚུལ་རྣམས་ལྷུག་པོར་སྙན་གསེང་ཞུས་རྗེས་མཐར་དབུ་ཁྲིད་རྣམས་ཀྱིས་
14



ཀྱང་དོན་འདི་གལ་ཆེར་བཟུང་ནས་ཐུགས་འཁུར་རྒྱབ་སྐྱོར་གནང་ནས་ཆོག་
མཆན་དང་འབྲེལ་གྲོན་དངུལ་གསོལ་རས་བསྩལ་རྗེས། མཁས་དབང་བྱམས་
པ་ཡོན་ཀྲང་མཆོག་ནས་དུས་ཚོད་དམ་བཟུང་གནང་ཏེ་ཉིན་མཚན་བལྟོས་མེད་
ཀྱི་ཤར་རྒྱུགས་ནུབ་རྒྱུགས་ཐོག་ཕྱོགས་གཅིག་ནས་སློབ་ཆེན་གྱི་ཨར་པོའི་ལས་
གྲྭར་རྟོགས་ཞིབ་དང་། ཕྱོགས་གཉིས་ནས་སློབ་ཆེན་གྱི་སྤྱིའི་སྒྲིག་གཞི་དང་།
སློབ་ཚན་གྱི་བཀོད་སྒྲིག དེ་བཞིན་དགེ་རྒན་ཆེ་འབྲིང་ཆུང་གསུམ་གྱིས་་་་
བཀོད་སྒྲིག་གནང་རྒྱུ་སོགས་ཡོངས་སུ་རྫོགས་པ་ཁོང་གི་ཕྲག་པར་བབས་ཀྱང་།
ཁོང་གིས་དཀའ་ངལ་ཁྱད་བསད་ཀྱི་ལས་དོན་ཚང་མ་ལེགས་སྒྲུབ་ ཐོག་སྤྱི་ལོ་
1989ལོའི་ཟླ་བ་9པའི་ཚེས་3ཉིན་དངོས་སུ་བོད་སྨན་སློབ་ཆེན་དབུ་བརྙེས་པ་
དང་སྦྲགས་སློབ་ཆེན་འདིའི་དབུ་འཛིན་ཀྱང་ཁོང་ལ་བསྐོ་བཞག་གནང་བ་རེད།
ད་དུང་ཁོང་གིས་གསོ་རིག་ཞིབ་འཇུག་སོའོ་དང་། གནམ་རིག་སྐར་རྩིས་ཞིབ་
འཇུག་སོའོ་ སོགས་གསར་འཛུགས་ གནང་བ་ཙམ་མ་ཟད། དེ་རྣམས་ལ་་་་
ཐུགས་རྒྱ་ཆེན་པོས་བོད་ལུགས་གསོ་རིག་གི་རྒྱུན་སྲོལ་བཟང་པོ་དང་དེང་རབས་
ཚན་རིག་གཉིས་ཟུང་འཇུག་གིས་སྨན་ཁང་གི་དོ་དམ་ལམ་ལུགས་སྣེ་ཁྲིད་སྲོལ་
གཏོད་གནང་བར་བརྟེན་བོད་ལྗོངས་སྨན་རྩིས་ཁང་སོགས་ཀྱི་དོ་དམ་ལམ་་་
ལུགས་ལ་གོ་རིམ་ལྡན་པ་དང་དམིགས་བསལ་གྱི་ཁྱད་ཆོས་ ལྡན་ཡོད་ སྟབས།
ཏང་ཀྲུང་དབྱང་གི་སྤྱི་ཁྱབ་ཧྲུའུ་ཅི་ཅང་ཙེ་མིན་མཆོག་བོད་ལྗོངས་སྨན་རྩིས་ཁང་
དུ་གཟིགས་བསྐོར་དང་རྟོགས་ཞིབ་ལ་ཕེབས་དུས་སྤྱི་ཁྱབ་ཧྲུའུ་ཅི་མཆོག་ནས་
བྱམས་པ་ཕྲིན་ལས་ནི་དོ་དམ་མཁས་ཅན་གྱི་ཡོན་ཀྲང་ཞིག་རེད་འདུག་ཞེས་
བསྔགས་བརྗོད་གནང་ཡོད། མདོར་ན་མཁས་དབང་བྱམས་པ་ཕྲིན་ལས་་་
མཆོག་ནས་འདས་ཟིན་པའི་བགྲང་བྱ་བཅུ་ཕྲག་འགའི་ནང་འཕྲོད་བསྟེན་དང༌།
ཚན་ རིག་ ཞིབ་ འཇུག གནམ་ རིག་ སྐར་རྩིས། རིག་ གཞུང༌ སློབ་ ཚོགས།
སྒྲིག་གཞི་དོ་དམ་བཅས་ལ་བསུབ་ཐབས་བྲལ་བའི་མཛད་རྗེས་བཟང་པོ་བཞག་
གནང་ཡོད་ལ། རང་ལྗོངས་ཙམ་མ་ཟད་ཞིང་ཆེན་ཕྱི་ཡི་བོད་ལུགས་གསོ་རིག་
15



བྱ་བཞག་གོང་འཕེལ་དར་རྒྱས་ཆེད་དུ་དངོས་ཤུགས་བརྒྱུད་གསུམ་གྱི་སྒོ་ནས་
ཐུགས་འཁུར་སྐྱབས་འཇུག་ཅི་ཆེ་གནང་ཡོད། དགུང་ལོ་བདུན་ཅུར་ཕེབས་
ཀྱང་ད་དུང་མུ་མཐུད་ཚན་རིག་ཞིབ་འཇུག་དང༌། སློབ་མ་གསོ་སྐྱོང་། ནད་
ཐོག་ལག་ལེན་སོགས་མཛད་ནས་འགྲོ་དོན་བཟང་པོས་དུས་འདའ་བར་སྣང༌། །
སླར་སྨྲས་པ། །
དད་བརྩོན་བློ་ཡིས་མཁས་པའི་གོ་འཕང་བརྙེས།
བྱམས་དང་སྙིང་རྗེས་ཉམ་ཐག་འགྲོ་བ་སྐྱོབ།
སྨན་རྩིས་བསྟན་པ་སྤེལ་བའི་འཕྲིནལས་ཅན།
གང་ཁྱེད་བསྟན་འཛིན་བརྒྱུད་པའི་རྒྱན་དུ་མཛེས།
ཞེས་བོད་ལྗོངས་སྨན་རྩིས་ཁང་གི་ཡོན་ཀྲང་མཁས་དབང་བྱམས་པ་ཕྲིན་
ལས་མཆོག་གི་མཛད་རྗེས་རགས་ཙམ་ངོ་སྤྲོད་ཞུས་པ་འདི་ཡང་། འཕན་ཡུལ་
ནཱ་ལེནྡྲའི་དགེ་མིང་ཚུལ་ཁྲིམས་རྒྱན་མཚན་པས་སྒྲོ་སྐུར་སྤངས་ཏེ་རང་བཞིན་
བརྗོད་པའི་ཚིག་གི་ཕྲེང་བར་སྤེལ་བ་དུས་ཐམས་ཅད་དུ་གངས་ཅན་བོད་ཀྱི་རིག་
གནས་རྒྱ་ཁྱབ་གཏིང་ཟབ་ཏུ་དར་བའི་རྟེན་འབྲེལ་མཆོག་ཏུ་གྱུར་ཅིག །



རྩོམ་སྒྲིག་འགན་འཁུར་པ།
ཆ་ {E ##:
མཛེས་ཆ་ཇུས་འགོད་པ།།
g bs jgjF:
པར་ཞུ་འགན་འཁུར་པ། །
责任校对:
རྟ་རྡོ།
达多
ཀརྨ་རྡོ་རྗེ་ཚེ་རིང༌།
# #
ཚེ་བརྟན་འཇིགས་མེད།
ཚ%»
གངས་ལྗོངས་གསོ་རིག་བསྟན་པའི་ཉིན་བྱེད་
རིམ་བྱོན་གྱི་རྣམ་ཐར་ཕྱོགས་བསྒྲིགས། །
བྱམས་པ་ཕྲིན་ལས་ཀྱིས་བརྩམས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
མི་རིགས་དཔེ་སྐྲུན་ཁང་གིས་གློག་པར་བསྒྲིགས། །
(པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་། 100013）
ཏི་ཞིན་པར་ཁང་གིས་པར་བཏབ།
1990ལོའི་ཟླ་11པར་པར་གཞི་དང་པོ་བསྒྲིགས།
2000ལོའི་ཟླ་5པར་པར་གཞི་2པ་བསྒྲིགས།
2000ལོའི་ཟླ་5པར་པར་ཐེངས་1པོ་བརྒྱབ།
དེབ་ཚད། 850x1168 1/32 པར་ཤོག _20. 625
དཔར་གྲངས། 3000-6500 དེབ་རེར་སྒོར། 32.00



ISBN 7-105-03876-4
ISBN 7-105-03876-4/K.399
民文(藏60) 定价:32.00元
9787051038763">
